---
author: toimitus
comments: true
date: 2015-01-18 15:45:36+00:00
excerpt: Resident Evil / biohazard HD Remaster julkaistaan PC:lle ja konsoleille 20.1.
  Järjestämme maanantaina 19.1.2015 Resident Evil -erikoislähetyksen klo 18 eteenpäin.
layout: post
link: https://www.pelilegacy.fi/ajassa/1309/ensimmaisen-resident-evil-pelin-uusversio-julkaistaan-katso-maanantain-erikoislahetyksemme
slug: ensimmaisen-resident-evil-pelin-uusversio-julkaistaan-katso-maanantain-erikoislahetyksemme
title: Ensimmäisen Resident Evil -pelin uusversio julkaistaan - katso maanantain erikoislähetyksemme
wordpress_id: 1309
categories:
- Ajassa
- Tiedotteet
tags:
- Pelinuotio
- Resident Evil
---

[![biohazard HD REMASTER](http://www.pelilegacy.fi/wp-content/uploads/2015/01/biohazard_hd_remaster.jpg)](http://www.pelilegacy.fi/wp-content/uploads/2015/01/biohazard_hd_remaster.jpg)

Lisänimellä _biohazard HD Remaster_ kulkeva ensimmäisen Resident Evil -pelin uusversio vie pelaajat jälleen kerran takaisin sarjan alkuräjähdykseen, jolloin Raccoon Cityn liepeillä murhaa tutkinut kaksikko joutuu perääntymään verenhimoisten koirien tieltä hylättyyn kartanoon. Kauhuperinteiden johdosta kartano onkin kaikkea muuta kuin hylätty. Tarina on iskostunut keskusmuistiimme, mutta miten se kantaa vielä vuonna 2015?

Uusitun grafiikan ja äänten lisäksi pelissä on laajakuvatuki sekä mahdollisuus vaihtaa useita ihmisiä rasittanut klassinen ohjaustapa modernimpaan. Se kuinka nämä asiat toimivat käytännössä selviää arviostamme myöhemmin.



<blockquote>"The game that defined the survival-horror genre is back! Check out the remastered HD version of Resident Evil.

In 1998 a special forces team is sent to investigate some bizarre murders on the outskirts of Raccoon City. Upon arriving they are attacked by a pack of blood-thirsty dogs and are forced to take cover in a nearby mansion. But the scent of death hangs heavy in the air. Supplies are scarce as they struggle to stay alive."</blockquote>



Kuten lähes kaikilla suosituilla pelisarjoilla, myös Resident Evilillä on omat puristinsa: joillekin ainoat oikeat Resident Evil -pelit ovat olleet ensimmäiset kolme, joiden jälkeen sarjan laatu lähti kiivaaseen alamäkeen. Oli tämä väittämä totta tai ei, aina on kuitenkin aihetta pohtia selviytymiskauhun nykytilaa, jonka lipunkantajaksi povattu Bethesdan _Evil Within_ jakoi pelaajien keskuudessa vahvasti mielipiteitä viime vuoden lopulla.

Odotuksen helpottamiseksi -- tai sen kasvattamiseksi -- järjestämme **maanantaina 19.1.2015 Resident Evil -erikoislähetyksen klo 18 eteenpäin**. Sarjaan palavasti jo kauan sitten rakastunut [Jonni Estola](http://www.pelilegacy.fi/tekijat/jonni-estola) esittelee peliä ja keskustelee katsojien kanssa siitä, onko vielä yhdelle uusversiolle tilausta. Muista siis tulla paikalle tasan kello kuudelta tai jopa aiemmin.

Lähetystä pääset katsomaan [tästä](http://live.pelilegacy.fi).





_Resident Evil / biohazard HD Remaster julkaistaan PC:lle ja konsoleille 20.1 ja on ennakkotilattavissa [Steamista](http://store.steampowered.com/app/304240/)._
