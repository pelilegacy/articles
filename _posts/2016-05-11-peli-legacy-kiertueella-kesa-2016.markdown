---
author: toimitus
comments: true
date: 2016-05-11 06:49:20+00:00
excerpt: Peli Legacy osallistuu eri pelitapahtumiin kesän aikana. Onko sinulla hyvä
  menovinkki kesälle? Kerro siitä kommenteissa tai sosiaalisessa mediassa.
layout: post
link: https://www.pelilegacy.fi/tiedotteet/2765/peli-legacy-kiertueella-kesa-2016
slug: peli-legacy-kiertueella-kesa-2016
title: Peli Legacy kiertueella Yläkaupungin Yössä ja Powerlan-verkkopelitapahtumassa
wordpress_id: 2765
categories:
- Tiedotteet
tags:
- Expa
- Jyväskylä
- Powerlan
- Tapahtumat
- Yläkaupungin Yö
---

[![Powerlan 2016 (Kuva: Facebook)](https://www.pelilegacy.fi/wp-content/uploads/2016/05/powerlan2016.jpg)](https://www.pelilegacy.fi/wp-content/uploads/2016/05/powerlan2016.jpg)

[ingressi]Peli Legacy osallistuu eri pelitapahtumiin kesän aikana. Tule tapaamaan meitä tai jätä oma menovinkkisi, josta meidän tulisi kiinnostua.[/ingressi]



### **Yläkaupungin yö**



[**Yläkaupungin yö**](http://www.ylakaupunginyo.fi/) on perinteikäs jyväskyläläinen kaupunkifestivaali, jossa monen erilaisen taiteen edustajat kohtaavat toisensa kohderyhmän kattaessa kaikki aina lapsista ikäihmisiin saakka. Varsinainen festivaaliohjelma tapahtuu Jyväskylän keskustan alueella, mutta paikallisen pelialan toimijat kokoontuvat esittelemään projektejaan ja toimintaansa **Peliosuuskunta Expan** järjestämässä kuukausitapaamisessa Ruusupuistossa.

Samassa tapaamisessa Peli Legacyn toimihenkilöt kertovat kuulumisiaan. Tule ja kuuntele, mitä haasteita ja mahdollisuuksia liittyy peliyhdistyksen perustamiseen ja verkkolehden toimittamiseen vapaaehtoistoiminnan kautta. Haemme samalla lisää innokkaita sisällöntuottajia niin vieraileviksi kuin vakituisiksi tähdiksi.

[Tapahtuma Facebookissa](https://www.facebook.com/events/1700527103519022/)

**Missä?** Ruusupuisto (Alvar Aallon katu 9)

**Milloin?** 21.5.2016 klo 15–19

**Kuinka paljon?** Tapahtuma on ilmainen



### **Powerlan**



Aiemmin Virroilla ja nyt ensimmäistä kertaa Jyväskylässä järjestettävä [**Powerlan**](http://powerlan.fi) on uusi vuosittaiseksi suunniteltu kilpailullinen verkkopelitapahtuma, jota järjestävät **Osuuskunta DynamIT** yhdessä paikallisten pelialan toimijoiden kanssa. Tapahtumassa on tarjolla yli 500 konepaikkaa ja pelaamisen ohella voi osallistua esimerkiksi DreamHack-kisakatsomoon.

Peli Legacyn toimittaja **Jonni Estola** selostaa tapahtuman _Counter-Strike: Global Offensive_ -otteluita ja muita toimihenkilöitä saatat löytää harhailemasta hallin läheisyydestä. Raportti tapahtumasta julkaistaan tällä sivustolla myöhemmin.

[Tapahtuma Facebookissa](https://www.facebook.com/events/1057251674334461/)

**Missä?** Jyväskylän kankaan pergamenttihalli (Kympinkatu 3)

**Milloin?** 17.–19.6.2016

**Kuinka paljon?** Katso lippujen hinnat [täältä](https://lipunmyynti.powerlan.fi/index/)



* * *



Onko sinulla hyvä menovinkki kesälle? Kerro siitä kommenteissa tai sosiaalisessa mediassa.
