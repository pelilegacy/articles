---
author: Niko Heikkilä
comments: true
date: 2014-06-29 11:40:20+00:00
excerpt: Wadjet Eye Games ratsastaa jälleen. Tänä syksynä he julkaisevat Grundislav
  Gamesin (mm. Ben Jordan) tekemän A Golden Waken. Tyylilaji on tietenkin seikkailu,
  mitä muuta odotitte?
layout: post
link: https://www.pelilegacy.fi/ajassa/749/golden-wake-jazzia-pubeja-ja-kullankimallusta
slug: golden-wake-jazzia-pubeja-ja-kullankimallusta
title: A Golden Wake - jazzia, pubeja ja kullankimallusta
wordpress_id: 749
categories:
- Ajassa
tags:
- Indie
- Retro
- Tulossa
- Wadjet Eye Games
---

[caption id="attachment_750" align="aligncenter" width="940"][![A Golden Wake](/uploads/2014/06/agoldenwake.png)](/uploads/2014/06/agoldenwake.png) A Golden Wake tulossa syksyllä 2014. Kuva: Wadjet Eye Games.[/caption]

[Wadjet Eye Games](http://www.pelilegacy.fi/tiedotteet/594/wadjet-eye-games-enemman-kuin-pikseleista-nakyy) ratsastaa jälleen. Tänä syksynä he julkaisevat **Grundislav Gamesin** (mm. Ben Jordan) tekemän [A Golden Waken](http://www.wadjeteyegames.com/games/golden-wake/). Tyylilaji on tietenkin seikkailu, mitä muuta odotitte?

F. Scott Fitzgeraldin **Great Gatsbyn** (Kultahattu) kaltaisessa kimalluksessa paistattelevan 1920-luvun Floridan valitseminen tapahtumapaikaksi on tietysti aina kiehtovaa. Pidin suuresti Blackwell-sarjan aikahypyistä 1970- ja 1930-luvuille, joiden ajankuva oli onnistuttu kaappaamaan peliin niin hyvin kuin siellä elämättömänä osasin kuvitella. Maineikkaat Indiana Jones -sarjan seikkailupelit eivät nekään jättäneet kultaisia vuosikymmeniä häpeään. Mutta mikä oli 1920-luku, jazzin vuosikymmen, ennen fasismin räjähtämistä Euroopassa ja toista maailmansotaa? Antautuuko peli kylpemään viskihuuruissa kuten **Boardwalk Empire** vai onnistuuko Grundislav Games tuottamaan jotain omaperäistä?

A Golden Wake ei esittele ainoastaan kimallusta, glamouria ja toivoa paremmasta maailmasta. Suuri lama on ovella, mafiaperheet kilpailevat reviiristä eikä rantakaupunki Coral Gablesia lähestyvä hurrikaani aio muuttaa reittiään. Pelaajan tehtäväksi jää vain luovia kiinteistömaailman keisariksi näistä huolimatta. Trailerin perusteella luvassa on hektistä toimintaa, minipelejä ja joukko haastavia pulmia verhottuna viehättävään vanhanaikaiseen pikselihuntuun.



<blockquote>_The Roaring Twenties: a bygone era of glitz, glamour, and promise. Nowhere is this more apparent than Coral Gables, Florida. The real estate market is booming and even an ordinary guy like Alfie Banks has a chance to strike it rich._

_But with the mob on his back, the Great Depression on the horizon, and the Sunshine State’s idyllic waterfront only a hurricane away from total devastation, Alfie finds much more than he bargained for._

_Based on actual events and featuring real life locations and historical figures, you must guide Alfie on his journey to reach the top of the real estate game as he deals with shady salesmen, cutthroat bootleggers, corrupt politicians, and much more, all while swept up in the events surrounding the inception of Coral Gables, The City Beautiful._</blockquote>



Jos jokin on varmaa, niin pelin trailerissa soiva aikalaismusiikki pitäisi olla jokaisen trailerin taustalla. Tarttuvaa!


