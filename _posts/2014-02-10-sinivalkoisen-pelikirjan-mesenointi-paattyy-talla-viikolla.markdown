---
author: Niko Heikkilä
comments: true
date: 2014-02-10 14:12:09+00:00
excerpt: Olen erittäin hypettynyt Juho Kuorikosken kirjoittamasta Sinivalkoinen Pelikirja
  -kronikasta, joka kattaa suomalaisen pelialan matkan vuoden 1984 ensimmäisistä biteistä
  tähän päivään saakka. Kotimainen peliteollisuutemme täyttää tänä vuonna 30 vuotta
  ja sen tarina kokonaisuudessaan pyritään saamaan yksiin kansiin. Tavoite on hurja,
  mutta toivottavasti on sisältökin.
layout: post
link: https://www.pelilegacy.fi/ajassa/151/sinivalkoisen-pelikirjan-mesenointi-paattyy-talla-viikolla
slug: sinivalkoisen-pelikirjan-mesenointi-paattyy-talla-viikolla
title: Sinivalkoisen pelikirjan mesenointi päättyy tällä viikolla
wordpress_id: 151
categories:
- Ajassa
tags:
- Mesenaatti.me
---

[caption id="attachment_152" align="aligncenter" width="600"][![Sinivalkoinen Pelikirja](/uploads/2014/02/sinivalkoinenpelikirja.jpg)](/uploads/2014/02/sinivalkoinenpelikirja.jpg) Suomen pelialan kronikka 1984-2014[/caption]



Päätoimittaja täällä taas, moi.





Olen erittäin _hypettynyt_ toimittaja **Juho Kuorikosken** kirjoittamasta **[Sinivalkoinen pelikirja](http://mesenaatti.me/sinivalkoinenpelikirja/)** -kronikasta, joka kattaa suomalaisen pelialan matkan vuoden 1984 ensimmäisistä biteistä tähän päivään saakka. Kotimainen peliteollisuutemme täyttää tänä vuonna 30 vuotta ja sen tarina kokonaisuudessaan pyritään saamaan yksiin kansiin. Tavoite on hurja, mutta toivottavasti on sisältökin.





Kirjan rahoitus on jo varmistunut, mutta vielä kannattaa mesenoida projektia, sillä tällöin opuksen saa 12 euroa halvempana ja kotiin kannettuna.



_"Mikä oli kautta aikojen ensimmäinen kaupallinen suomalaispeli? Miten kotimaiset pelialan yritykset ovat syntyneet? Mikä oli Nokian rooli nykyisessä pelivallankumouksessa? Mitä Rovio teki ennen Angry Birdsiä ja mitä tapahtuu tulevaisuudessa?"_

Kirjailija itse totesi prosessista seuraavin sanakääntein helmikuun alussa:

_"Juuri sihahti lonkerotörppö auki, sillä Sinivalkoinen pelikirja lähti äsken eteenpäin. Nyt on siis suurin urakka tehty. Nyt kirja matkaa taittajalle, josta seuraava etappi onkin painotalo. Tuossa tekstitiedostossa on 145 626 sanaa, 1 269 954 merkkiä ja 517 sivua. Jos olisin tiennyt, miten iso homma on, olisi aivan taatusti jäänyt tekemättä"._

Päädyin lyhyen harkinnan jälkeen mesenoimaan teoksen normaalipainosta 28 eurolla, jolloin saan sen viikkoa ennen virallista julkaisua. Tulen kirjoittamaan kattavamman arvion kirjasta sinivalkoisten lasien takaa heti sen luettuani.

Oletko sinä osallistunut tämän kirjan luomiseen? Entä aiotko ostaa? Laita kommenttia alle.
