---
author: toimitus
comments: true
date: 2014-05-25 12:35:35+00:00
excerpt: Perinteisten medioiden kuten TV:n ja radion rinnalla erilaiset suoratoistettavat
  lähetykset eli striimit ovat nousseet suosituksi tavaksi viettää aikaa internetissä.
  Livestriimaus mahdollistaa jokaisen tietokoneella ja hyvällä internetyhteydellä
  varustetun ihmisen toimittamaan omaa sisältöä verkkoon ja keskustelemaan katsojien
  kanssa reaaliaikaisesti.
layout: post
link: https://www.pelilegacy.fi/lahetykset/648/striimaus-livestriimaus-mita-jarkea
slug: striimaus-livestriimaus-mita-jarkea
title: Striimaus, livestriimaus, mitä järkeä?
wordpress_id: 648
categories:
- Lähetykset
tags:
- Haastattelut
- Puhe
---

[![Puheohjelma: Streamia](http://www.pelilegacy.fi/wp-content/uploads/2014/05/puheohjelma_streamia.jpg)](http://www.pelilegacy.fi/wp-content/uploads/2014/05/puheohjelma_streamia.jpg)

**Peli Legacylla** on kunnia toimittaa ensimmäinen haastattelunsa suorassa lähetyksessä **tiistaina 27. toukokuuta klo 21:15**.

Perinteisten medioiden kuten TV:n ja radion rinnalla erilaiset suoratoistettavat lähetykset eli _striimit_ ovat nousseet suosituksi tavaksi viettää aikaa internetissä. _Livestriimaus_ mahdollistaa jokaisen tietokoneella ja hyvällä internetyhteydellä varustetun ihmisen toimittamaan omaa sisältöä verkkoon ja keskustelemaan katsojien kanssa reaaliaikaisesti. Edes tekniikka ei ole esteenä, sillä esimerkiksi Google+ -palvelun tuottaman Hangouts on Airin avulla omaa kuvaa ja ääntä erilaisten sovellusten avittamana voi siirtää verkkoon muutamalla klikkauksella.

Maailmalla livestriimauksen suosiota on jo hyödynnetty voimakkaasti. Eräät pelaavat pelejä ammatikseen ja nettoavat siitä hyvinkin rahaa kun taas toiset tekevät sitä suurista katsojaluvuista huolimatta pelkkänä harrastuksena.

Mitä livestriimaus pohjimmiltaan on? Voiko sillä elättää itseään ja millaista sisältöä erityisesti tänä päivänä kaivataan? Peli Legacyn puolesta striimausta ruotivat toimittajat [Niko Heikkilä](http://www.pelilegacy.fi/tekijat/niko-heikkila) ja [Jonni Estola](http://www.pelilegacy.fi/tekijat/jonni-estola) vieraanaan juuri avatun [Streamia.fi](http://streamia.fi) -sivuston päätoimittaja **Ville Polvela**.


