---
author: toimitus
comments: true
date: 2014-04-29 09:42:36+00:00
excerpt: Viime viikolla eräs aikakausi sai päätöksensä kun yhdysvaltalainen Wadjet
  Eye Games julkaisi viidennen ja viimeisen osan Blackwell-sarjastaan. Niille, jotka
  eivät sarjaa tunne, kertoo Blackwell meedioetsivä Rosangelina Blackwellista ja tämän
  aaveapuri Joey Mallonesta. Sarjassa ilmestyneet osat ovat Blackwell Legacy (2006),
  Blackwell Unbound (2007), Blackwell Convergence (2009), Blackwell Deception (2011)
  sekä viimeisin Blackwell Epiphany (2014).
layout: post
link: https://www.pelilegacy.fi/tiedotteet/594/wadjet-eye-games-enemman-kuin-pikseleista-nakyy
slug: wadjet-eye-games-enemman-kuin-pikseleista-nakyy
title: Wadjet Eye Games on enemmän kuin pikseleistä näkyy
wordpress_id: 594
categories:
- Lähetykset
- Tiedotteet
tags:
- Indie
- Uutuudet
- Wadjet Eye Games
---

[![Blackwell Epiphany](/uploads/2014/04/blackwell_epiphany.png)](/uploads/2014/04/blackwell_epiphany.png)

Viime viikolla eräs aikakausi sai päätöksensä kun yhdysvaltalainen **Wadjet Eye Games** julkaisi viidennen ja viimeisen osan Blackwell-sarjastaan. Niille, jotka eivät sarjaa tunne, kertoo Blackwell meedioetsivä Rosangelina Blackwellista ja tämän aaveapuri Joey Mallonesta. Sarjassa ilmestyneet osat ovat _Blackwell Legacy (2006), Blackwell Unbound (2007), Blackwell Convergence (2009), Blackwell Deception (2011) _sekä viimeisin_ Blackwell Epiphany (2014)_.

Pelisarjassa parivaljakko etsii vaivaantuneita sieluja, jotka eivät ole vielä valmiita siirtymään tuonpuoleiseen vaan ovat jääneet kummittelemaan maalliseen maailmaamme. Yleensä sieluille tehdään muutamia helppoja tai monimutkaisempia palveluksia, joiden jälkeen he tyytyväisinä jättävät maan pölyt taakseen. Tyylillisesti pelit ovat silkkaa seikkailuhunajaa vahvoilla juonenkäänteillä ja kouraisevalla dialogilla varustettuna. Vähintään yhtä vahvasti kuin TellTalen seikkailut, mutta interaktiivisuuden osalta Blackwell-sarja on vähemmän rajoittunut.

Adventure Game Studion vanhentuneesta graafisesta ilmeestä johtuen alustalle suunnitellut Wadjet Eye Gamesin pelit ovat houkutelleet luokseen vain harvoja. [GOG.comin haastattelussa](http://gogcom.tumblr.com/post/84019957608/interview-dave-gilbert) studion perustaja ja johtaja **Dave Gilbert** selittää, miksi he ovat pysyneet vanhan visuaalisen tyylin kannalla:



<blockquote>On monta eri tapaa kertoa tarina ja monta eri tapaa tehdä seikkailupeli. Ongelma syntyy silloin kun alat luomaan innovaatiota innovaation vuoksi. Jos haluat 3D-pelin, sinun täytyy käyttää 3D:tä tarinasi tukemiseen eikä päinvastoin.</blockquote>



Seikkailupelien vaikeudesta löytyy Gilbertiltä myös totuuden sanoja:



<blockquote>Aikoinaan vietin onnellisesti kuukausia yrittäessäni voittaa sitä pahaa velhoa King's Quest III:ssa. Entä tänään? Pelaisin peliä ehkä viisi minuuttia ja sen jälkeen sortuisin Googleen. Filosofiani kuuluu, että jos sinun täytyy poistua pelistä nauttiaksesi siitä, olen epäonnistunut sen teossa.</blockquote>



Pelatessani viime vuonna läpi aikaisemmat Blackwell-sarjassa ilmestyneet neljä peliä en missään vaiheessa huomannut ajattelevani kuinka karulta tämä pikseligrafiikka näyttää. Sen sijaan hämmästelin tarinan ohella muun muassa päähahmojen moitteetonta ääninäyttelyä, joka toi mieleen vuosikausia yhdessä asuneen avioparin. Gilbert on erinomainen tarinankertoja ja varsinkin Blackwell on kuin katsoisi televisiosarjaa. Mutta eivätkö kaikki eeppiseen kerrontaan nojaavat seikkailupelit eräänlaisia elokuvia ja jopa sarjoja olekin?

Omassa ohjelmassani [Jumaltaivaassa](http://www.pelilegacy.fi/ohjelmat/jumaltaivas) tulen seuraavana käymään läpi Wadjet Eye Gamesin pelejä. Ensimmäisenä tarkasteluun otan _Gemini Ruen_, jota seuraa _Resonance_ ja tämän jälkeen viemme Blackwell-sarjan kunnialliseen loppuunsa _Epiphanyn_ myötä. Urut soikoon aina tiistaista perjantaihin klo 21-00!

**Hetkinen, mikä ihmeen Wadjet Eye Games?**




    
  * Dave Gilbertin vuonna 2006 perustama pelistudio, jonka tarkoituksena oli julkaista vain omia pelejään

    
  * Laajeni sittemmin julkaisemaan myös muiden tekemiä pelejä

    
  * Nykyinen päämaja New Yorkissa, Yhdysvalloissa

    
  * Ensimmäinen kaupallinen peli oli The Shivah, josta myöhemmin ilmestyi paranneltu Kosher Edition

    
  * PC:n lisäksi Gemini Rue on julkaistu myös iOS:lle

    
  * Sai "Paras uusi kehittäjä" -palkinnon vuoden 2007 GDC-konferenssissa


