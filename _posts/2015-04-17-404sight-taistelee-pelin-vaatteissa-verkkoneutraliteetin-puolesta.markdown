---
author: Niko Heikkilä
comments: true
date: 2015-04-17 14:03:46+00:00
excerpt: Täyttä kaistaa eteenpäin. 404Sight kritisoi verkon epätasa-arvoa peliä ilmaisukeinona
  käyttäen.
layout: post
link: https://www.pelilegacy.fi/ajassa/1765/404sight-taistelee-pelin-vaatteissa-verkkoneutraliteetin-puolesta
slug: 404sight-taistelee-pelin-vaatteissa-verkkoneutraliteetin-puolesta
title: 404Sight taistelee pelin vaatteissa verkkoneutraliteetin puolesta
wordpress_id: 1765
categories:
- Ajassa
- Ilmaiset
tags:
- Ilmaiset
- Indie
- Mirror's Edge
- Pelikritiikki
- Retro Yeti Games
- Steam
- Uutuudet
- Yhteiskunta
---



[![404Sight](/uploads/2015/04/404sight.png)](/uploads/2015/04/404sight.png)

[ingressi]Täyttä kaistaa eteenpäin. 404Sight kritisoi verkon epätasa-arvoa peliä ilmaisukeinona käyttäen.[/ingressi]

[Verkkoneutraliteetti](https://fi.wikipedia.org/wiki/Network_neutrality) on ollut yksi kuluneiden vuosien kuumimmista poliittisista aiheista eritoten Yhdysvalloissa, jonka puolustamisesta näin eduskuntavaalien alla pitäisi meidänkin edelleen keskustella. Lyhyesti selitettynä kyseessä on periaate, jonka mukaan kaikkea internetin liikennettä tulisi käsitellä sääntelemättä ja samanarvoisesti ottamatta kantaa käytössä olevaan tietoliikenneprotokollaan, palveluun, laitteistoon tai muihin seikkoihin.

Utahin yliopiston opiskelijoiden muodostaman **Retro Yeti Gamesin** kehittämä ja julkaisema [_404Sight_](http://404sight.com/) kritisoi palveluntarjoajien toimesta tapahtuvaa verkkoliikenteen manipulointia ja kamppailee oivaltavasti verkon tasa-arvoisuuden puolesta.



<blockquote>Our game is a statement about protecting net neutrality and preventing internet service providers from slowing or restricting access to the internet. The threats to net neutrality aren’t gone now that it’s been classified as a utility, and we want to make sure everyone knows it.

404Sight is a free game made in support of net neutrality. It’s a 3D playground runner influenced by parkour running with the addition of a special ping ability that reveals areas that can speed the player up or slow them down. Hidden fast and slow lanes become visible, so it takes a bit of planning to plot a course through a world full of hazards – especially when the internet service providers themselves are actively trying to impede the player’s progress.

In 404sight, the player attempts to traverse a level as quickly as possible without getting throttled by the ISPs, who actively throws slow tiles and inhibitors in their way.</blockquote>



Peli sijoittuu visuaalisesti pelkistetylle tiedon valtatielle, jossa pelaajan ohjaama parkouria harrastava sankaritar juoksee nopeinta mahdollista reittiä etappien välillä samalla terveyttä, eli kaistanleveyttä, kuluttavia vastuksia ohittaessaan. Kaistanleveyden tyhjentyessä pelaaja tippuu verkosta ja palautuu edelliselle tallennuspisteelle.

Matkalla on mahdollista aktivoida kaikuluotauksen tapaan toimiva _pingaus_, joka paljastaa reitillä sijaitsevat etenemistä nopeuttavat ja hidastavat alueet. Etenemistä vaikeuttavat palveluntarjoajan tielle luomat toteemit, joiden ohi kannattaa rynnätä mahdollisimman nopeasti. Usein tämä johtaa kuitenkin tieltä jonnekin konkreettiseen bittihelvettiin tipahtamiseen, jolloin suuntaa ohjaavan hiirikäden tulee olla vakaa ja askeleen harkittu.

Opiskelijaprojektiksi 404Sightia on ilo pelata ja eritoten kuunnella. Yksinkertainen äänimaailma tuottaa vauhdista huolimatta rentouttavia elämyksiä, joita pelin vaikeustaso ei sopusuhtaisuudessa pääse pilaamaan. Pastellinen värimaailma puolestaan on piristävä poikkeus TRON-elokuvan maailmaa jäljittelevien kuluneiden tyyliratkaisujen sijasta. Ei ole ihme, mikäli kuulemme tästä studiosta vielä myöhemmin.

Kannanotto verkkoneutraliteetin puolesta on henkilökohtainen asia 404Sightin tekijöille: eräs pelin suunnittelijoista oli ensimmäisiä Twitch.tv -palvelun tehokäyttäjiä ja sai palveluntarjoajaltaan Comcastilta varoituksia liiallisesta kaistankäytöstä. "Olemme opiskelijoita ja käytännössä elämme ja hengitämme verkkoa päivittäin", kertoo projektin viestintävastaava **Tina Kalinger** [The Verge -lehdelle](http://www.theverge.com/2015/4/16/8429991/404sight-retro-yeti-net-neutrality-video-game).

Internet on tänä päivänä monelle eräänlainen toinen koti. "Useat ihmiset eivät ole tavanneet parhaita ystäviään kasvotusten, joten on tärkeää ymmärtää, mitä verkkoneutraliteetti tarkoittaa tällä tasolla", kertoo pelin graafikkona toiminut **Rachel Leiker**.

<div class="pullquote">“Our game is a statement about protecting net neutrality and preventing internet service providers from slowing or restricting access to the internet.”</div>

404Sightin viimeinen avattavissa oleva saavutus on nimeltään "Internet Saved". Jollet kovasta yrityksestä huolimatta pysty pelastamaan internetiä oikeassa elämässä, voit tyydyttää mielesi ja tehdä sen ainakin pelissä.

Tärkeästä asiasta pääsee valaisemaan itseään [ilmaiseksi Steamissa](http://store.steampowered.com/app/361630/), joten älä epäröi kokeilla, mikäli esimerkiksi _Mirror's Edge_ oli mieleesi.

https://www.youtube.com/watch?v=3QxBAcYqmEo
