---
author: Niko Heikkilä
comments: true
date: 2014-12-07 11:24:47+00:00
excerpt: Silloin tällöin raskaasti markkinoidun massan keskeltä nousee pelejä, jotka
  yllättävät tyylillisillä ja tarinallisilla sisällöillään, kuten syöpää sairastavan
  lapsen päivittäisestä taistelusta kertova That Dragon, Cancer -- tunteellisesti
  rankka tositarina seikkailupeliksi puettuna.
layout: post
link: https://www.pelilegacy.fi/ajassa/1139/syovasta-kertova-dragon-cancer-sai-rahoituksensa
slug: syovasta-kertova-dragon-cancer-sai-rahoituksensa
title: Syövästä kertova That Dragon, Cancer sai rahoituksensa
wordpress_id: 1139
categories:
- Ajassa
tags:
- Indie
- Kickstarter
- Tulossa
---





Silloin tällöin raskaasti markkinoidun massan keskeltä nousee pelejä, jotka yllättävät tyylillisillä ja tarinallisilla sisällöillään, kuten syöpää sairastavan lapsen päivittäisestä taistelusta kertova [That Dragon, Cancer](http://thatdragoncancer.com/) -- tunteellisesti rankka tositarina seikkailupeliksi puettuna.

Pelin tarinan ytimessä on tekijöiden **Ryan** ja **Amy Greenin** poika **Joel**, joka jo usean vuoden ajan on taistellut syövän ja kasvainten kanssa. Nimessä esiintyvällä lohikäärmeellä viitataan juuri sairauteen -- suureen viholliseen, joka on aina läsnä, mutta ei koskaan näkyvissä.

Prototyypistä ei vielä voi sanoa varmaksi, mitä pelissä tarkalleen ottaen pitää tehdä leikkimisen lisäksi, mutta mekaniikoita tärkeämpää on tekijöiden painottama viesti. Vaikka peli kertookin yhden lapsen taistelusta, sen alleviivaamat teemat ovat tuttuja kaikille samoja asioita läpikäyneille.

Kickstarterissa asetettu 85 tuhannen dollarin tavoite tuli hetki sitten täyteen kun kampanjalle jäi aikaa vain viisi päivää. Menestyksellään _That Dragon, Cancer_ osoittaa, että pelejä voidaan hyödyntää myös hieman erikoisempina kerronnan muotoina, jotka toimivat muinakin kuin perinteisinä nuorten miesten voimafantasioina. Viime vuosina esiin on tullut lukuisia teoksia, jotka kaunistelematta kertovat meille karuja tosielämän asioita. En voi olla pitämättä suunnasta, johon peliala on kehittymässä.



<blockquote>_"It is a videogame composed of pain and hope. It is a story of my son. It is a script written day by day. It is life that moves us space by space, propelled by a mystery we call grace." – Ryan Green_</blockquote>



**That Dragon, Cancer** ilmestyy OUYAlle sekä Windows- ja MAC-tietokoneille arviolta lokakuussa 2015. Voit vielä [tukea projektia](https://www.kickstarter.com/projects/godatplay/that-dragon-cancer#_=_). 15 dollarin minimisummalla saat itsellesi pelin digitaalisen version.
