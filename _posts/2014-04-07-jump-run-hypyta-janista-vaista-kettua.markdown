---
author: Niko Heikkilä
comments: true
date: 2014-04-07 09:00:17+00:00
excerpt: Suomalaisen Digital Hammerin ensimmäinen peli on ilmaisena jakoon tuleva
  mobiilitasoloikka Jump & Run. Se on uusi Flappy Bird, vai onko sittenkään? Plagiointiin
  ei onneksi ole tarvinnut sortua, vaikka periaatteessa yhtä hyvin pelin päähahmo
  voisi olla putkimies ja vastustajat kilpikonnia.
layout: post
link: https://www.pelilegacy.fi/ajassa/503/jump-run-hypyta-janista-vaista-kettua
slug: jump-run-hypyta-janista-vaista-kettua
title: 'Jump & Run: Hypytä jänistä, väistä kettua'
wordpress_id: 503
categories:
- Ajassa
- Ilmaiset
tags:
- Android
- iOS
- Mobiilipelit
- Uutuudet
---

[![Jump & Run](/uploads/2014/04/jump_and_run.png)](/uploads/2014/04/jump_and_run.png)

Suomalaisen** Digital Hammerin** ensimmäinen peli on ilmaisena jakoon tuleva mobiilitasoloikka** Jump & Run**. Se on uusi Flappy Bird, vai onko sittenkään? Plagiointiin ei onneksi ole tarvinnut sortua, vaikka periaatteessa yhtä hyvin pelin päähahmo voisi olla putkimies ja vastustajat kilpikonnia.

En tiedä itsestäni, mutta mikäli olet lopen stressaantunut ja tapaat naputtaa älypuhelimesi ruutua päivittäin, toiminee Jump & Run sinulle pakokeinona hektisestä arjestasi. Pelissä ohjaat jänistä, joka loikkii koskettamalla ruutua. Päämääränä on jatkaa juoksemista niin kauan kunnes osut kettuun. Koskettamalla ruutua pitempään jänis loikkaa korkeammalle ja seuraavaa hyppyä voi ladata jo entisen aikana ilmassa. Tekijän sivustolla olevat kuvankaappaukset ja johdanto saavat pelin kuulostamaan helpolta, mutta totuus lienee aivan toisenlainen.

Mielenkiintoisesti maisema on yöllinen metsä perinteisen satumaiseman sijaan. Sirpin muotoinen kuu mollottaa taivaalla, mutta kauhuteemasta ei kuitenkaan ole kyse. Ehkäpä myöhemmin pelistä tulee Halloween-painos, ken tietää.

Mielenkiintoisesti ja positiivisestikin pelissä ei ole lainkaan sovelluksen sisäisiä ostoja, mikä tarkoittaa sitä, ettet saa jänistä hyppäämään rahan turvin korkeammalle saati voi varustautua konepistoolilla tahi muulla aseella kettujahtia varten. Korttelin kovin kaninhypyttäjä ja ketunkoijaaja sentään pääsee tulostaululle ottamaan mittaa kavereistaan.

**Lataa Jump & Run [Google Playsta](https://play.google.com/store/apps/details?id=com.digitalhammer.survivorjack) tai [App Storesta.](http://itunes.apple.com/app/id829626556)**

Katsotaan lopuksi mitä mieltä Joni Nieminen oli pelistä.


