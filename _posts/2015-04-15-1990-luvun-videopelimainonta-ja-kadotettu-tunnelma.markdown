---
author: nikoheikkila
comments: true
date: 2015-04-15 07:32:05+00:00
excerpt: Flickr-käyttäjä Jonathan Taylor on siirtänyt verkkoon runsaasti hienoja 1990-luvun
  aikakauslehdissä ja muussa printtimediassa julkaistuja videopeliaiheisia mainoksia.
  Katso koko galleria.
layout: post
link: https://www.pelilegacy.fi/ajassa/1754/1990-luvun-videopelimainonta-ja-kadotettu-tunnelma
slug: 1990-luvun-videopelimainonta-ja-kadotettu-tunnelma
title: 1990-luvun videopelimainonta ja kadotettu tunnelma
wordpress_id: 1754
categories:
- Ajassa
tags:
- Genesis
- Mainonta
- Nintendo
- Nostalgia
- Retro
- Sega
---

Elämäni suurin lankeemus oli nähdä nuorena ihmistaimena lehdessä Nintendon SNES-konsolin mainos ja kinuta vanhempiani ostamaan se. Älä koskaan aliarvoi mainonnan tehokkuutta -- mutta mitä mainonta on?



<blockquote>“Advertising is based on one thing: happiness. And do you know what happiness is? Happiness is the smell of a new car. It's freedom from fear. It's a billboard on the side of a road that screams with reassurance that whatever you're doing is OK. You are OK.” -- Don Draper</blockquote>



Flickr-käyttäjä **Jonathan Taylor** on siirtänyt verkkoon tuhansia hienoja 1990-luvun aikakauslehdissä ja muussa printtimediassa julkaistuja videopeliaiheisia mainoksia. Selatessasi arkistoa varaudu haikeiden muistojen täyttämälle nostalgiatripille aikaan, jolloin konsolisotaa käytiin Nintendon ja Segan välillä, virtuaalitodellisuus vaati painavat ja epämuodikkaalta näyttävät lisälaitteet sekä mobiilipelaaminen merkitsi Snake-peliä vanhalla Nokian GSM-puhelimella.

https://www.flickr.com/photos/132169585@N04/16954744170/in/set-72157651885561676

Segan toimitusjohtaja **Michael Katzin** 1990-luvun taitteessa käynnistämä kampanja Nintendon kampittamiseksi Pohjois-Amerikan markkinoilla esitteli kansalle jo legendan asemaan nousseen iskulauseen [_Genesis Does What Nintendon't_](https://www.youtube.com/watch?v=4YV5jV3olWI). Segan Genesis-konsoli olikin hyvä pelin avaus 16-bittiselle aikakaudelle, sillä SNES julkaistiin Pohjois-Amerikassa vasta runsas vuosi myöhemmin.

https://www.flickr.com/photos/132169585@N04/16955121630/in/set-72157651938526112

Eräät mainokset jäivät pitkäksi aikaa kummittelemaan verkkokalvoille, kuten tämä kalansilmäefektillä varustettu kaksisivuinen _Battletoads & Double Dragon_ -pelin markkinointi.

https://www.flickr.com/photos/132169585@N04/17142808055/in/set-72157651539524520

Toisaalla pelaajia taas houkuteltiin silkalla tyylikkyydellä, jonka puolesta puhuvat selkeästi 80-luvun toimintaelokuvista vaikutteita ottanut _Blackthorne_ taikka voodoo-mytologialla herkutteleva _Shadow Man_.

https://www.flickr.com/photos/132169585@N04/16957303329/in/set-72157651540778550

Huomiota herättävien, väreillä leikkivien ja jopa osittain röyhkeiden mainosten seasta löytää kuitenkin paljon sellaista särmikkyyttä, jonka parissa viihtyisi tänäkin päivänä. Tekikö digiaika mainoksista hajuttomia ja latteita? Päätä itse ja tarkista [yli 4000 kuvaa sisältävän gallerian](https://www.flickr.com/photos/132169585@N04/sets/) anti.
