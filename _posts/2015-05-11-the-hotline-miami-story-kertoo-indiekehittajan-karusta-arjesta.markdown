---
author: nikoheikkila
comments: true
date: 2015-05-11 09:24:50+00:00
excerpt: Mitä tapahtuu, kun rahat ja terveys uhrataan pelinkehityksen edessä? Katso
  The Hotline Miami Story -dokumentti Hotline Miami -pelien kehityksestä.
layout: post
link: https://www.pelilegacy.fi/ajassa/1846/the-hotline-miami-story-kertoo-indiekehittajan-karusta-arjesta
slug: the-hotline-miami-story-kertoo-indiekehittajan-karusta-arjesta
title: The Hotline Miami Story kertoo indiekehittäjän karusta arjesta
wordpress_id: 1846
categories:
- Ajassa
- Videot
post_format:
- Video
tags:
- Complex
- Dennaton Games
- Devolver Digital
- Dokumentti
- Hotline Miami
---

**[Complex](http://www.complex.com)** on popkulttuurin ilmiöitä kuratoiva kanava, jonka tekijät lensivät Lontooseen haastattelemaan ruotsalaisen **Dennaton Gamesin** ohjelmoija **Jonatan Söderströmiä** ja taiteilija **Dennis Wediniä** viime viikolla julkaistua _The Hotline Miami Story_ -dokumenttia varten. Dokumentissa kuullaan myös julkaisija **Devolver Digitalin** edustajia ja muita skenen nimiä.

Ah, indiekehittäjän auvoinen elämä: tee omaehtoisesti pelejä ja nauti varauksettomasta suosiosta. Ei todellakaan.

Puolen tunnin kestostaan huolimatta mielenkiintoisessa dokumentissa tekijät kertovat muun muassa siitä, kuinka Söderström joutui vararikkoon ja Wedin sijoitettiin laitoshoitoon kivuliaan eron seurauksena lauenneen masennuksen vuoksi. Sekä Söderström että Wedin ottavat lisäksi kritiikin syvälle itseensä, mikä on ymmärrettävää, kun kuuntelee videolla valotettua poikkeuksellisen rankkaa luomisprosessia. Vaikeuksien kautta voittoon vei tie tälläkin kertaa.

Jumaloin ensimmäistä _Hotline Miamia_, mutta [pidän sen jatko-osaa huonompana](http://www.pelilegacy.fi/arvostelut/1683/hotline-miami-2-wrong-number) tietyistä puutteista johtuen. Dokumenttia katsoessa käy tekijöitä hieman sääliksi, ja samalla antamani kritiikki pelistä asettuu uuteen valoon. Seison silti sanojeni takana ja totean tämän kuuluvan kriitikon toimenkuvan ikäviin puoliin.
