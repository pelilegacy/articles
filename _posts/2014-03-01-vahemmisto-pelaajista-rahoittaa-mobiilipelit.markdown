---
author: Niko Heikkilä
comments: true
date: 2014-03-01 11:05:47+00:00
excerpt: Markkinatutkimusyhtiö Swrven mukaan 0,15 % mobiilipelien pelaajista tuottavat
  jopa puolet pelin sisäisistä tuotoista. Jos olet koskaan pelannut ilmaisia mobiilipelejä,
  on suuri todennäköisyys, että olet törmännyt peliin integroituihin mikromaksujärjestelmiin.
  Vielä todennäköisempää on, ettet luultavasti ole käyttänyt niitä.
layout: post
link: https://www.pelilegacy.fi/ajassa/350/vahemmisto-pelaajista-rahoittaa-mobiilipelit
slug: vahemmisto-pelaajista-rahoittaa-mobiilipelit
title: Vähemmistö pelaajista rahoittaa mobiilipelit
wordpress_id: 350
categories:
- Ajassa
---

[![Mobiilipelaminen tuottaa rahaa - vai tuottaako?](http://www.pelilegacy.fi/wp-content/uploads/2014/03/mobilegaming-300x300.jpg)](http://www.pelilegacy.fi/wp-content/uploads/2014/03/mobilegaming.jpg)Markkinatutkimusyhtiö [**Swrven**](http://www.swrve.com/company/press-room/swrve-finds-0.15-of-mobile-gamers-contribute-50-of-all-in-game-revenue) mukaan 0,15 % mobiilipelien pelaajista tuottavat jopa puolet pelin sisäisistä tuotoista.

Jos olet koskaan pelannut ilmaisia mobiilipelejä, on suuri todennäköisyys, että olet törmännyt peliin integroituihin mikromaksujärjestelmiin. Vielä todennäköisempää on, ettet luultavasti ole käyttänyt niitä.

Swrve tutki tämän vuoden tammikuun ajan mobiilipelien pelaajien käyttäytymistä ja havaitsi mm. valtaosan ostotapahtumista sijoittuvan ensimmäisen 24 tunnin ajanjaksolle pelaamisesta. Keskimääräinen ostotapahtuman arvo on 5,94 dollaria ja suurin osa pelaajista kuluttaa ostotapahtumaa kohden yhdestä viiteen dollaria.

Niin kutsutusta freemium-mallista on Swrven toimitusjohtaja **Hugh Reynoldsin** mukaan hyvin vähän käyttökelpoista dataa saatavilla. Tämä arvioidusti vaikeuttaa tunnistamaan niitä ryhmiä, jotka eniten kuluttavat rahaa pelin sisällä ja kohdistamaan markkinointia heihin. Onnistunutta kohdistamista ei ainakaan ole jokaisen käyttäjän pommittaminen mikromaksuihin kehottavilla mainoksilla pelin aikana. EU:n komissio on nostanut asiasta [keskustelua](http://europa.eu/rapid/press-release_IP-14-187_en.htm) toteamalla muun muassa, että ilmaisina markkinoitavilla peleillä ei saisi johtaa kuluttajaa harhaan pimittämällä pelaamisen todellisia kustannuksia.

Ilmaisten mobiilipelien yllä roikkuukin harmaa sadepilvi, kunnes edellä mainittua dataa osataan hyödyntää oikein. Joka tapauksessa pelien kehitys ja ylläpito vaatii pääomaa.

Miten sinä rahoittaisit kehittämäsi mobiilipelin?
