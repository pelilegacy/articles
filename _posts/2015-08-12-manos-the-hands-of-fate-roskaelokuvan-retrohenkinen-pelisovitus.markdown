---
author: nikoheikkila
comments: true
date: 2015-08-12 07:47:06+00:00
excerpt: Hyvän elokuvan sovittaminen peliksi on vähintäänkin haastavaa. Mikä onkaan
  lopputulema, kun huono elokuva yritetään sovittaa peliksi?
layout: post
link: https://www.pelilegacy.fi/ajassa/2114/manos-the-hands-of-fate-roskaelokuvan-retrohenkinen-pelisovitus
slug: manos-the-hands-of-fate-roskaelokuvan-retrohenkinen-pelisovitus
title: 'Manos: The Hands of Fate – roskaelokuvan retrohenkinen pelisovitus'
wordpress_id: 2114
categories:
- Ajassa
post_format:
- Video
tags:
- Android
- Elokuvat
- Indie
- iOS
- Retro
- Steam
- Tasoloikka
---

Hyvän elokuvan sovittaminen peliksi on vähintäänkin haastavaa. Olemmehan hyvin tietoisia [eräästä tapauksesta](http://www.imdb.com/title/tt3715406/), jossa pelisovitus floppaa niin pahasti, että sen fyysiset kopiot päätyvät haudan lepoon aavikolle. Usein pelisovitusten kirouksena onkin olla halvalla kehitettyjä tekeleitä, joiden asema on lähempänä elokuvan oheistuotetta kuin omin jaloin seisovaa itsenäistä teosta.

Mikä onkaan lopputulema, kun huono elokuva yritetään sovittaa peliksi?

_[Manos: The Hands of Fate](http://www.imdb.com/title/tt0060666/)_ -pelin kohdalla lähdemateriaalin tasosta ei tarvitse kantaa huolta. Vuonna 1966 kelmeän päivänvalon nähnyt elokuva on saavuttanut kulttiasemansa luokattomuudellaan, jonka puolesta puhuvat niin sijoitus [IMDb:n sadan huonoimman elokuvan listalla](http://www.imdb.com/chart/bottom?tt0060666&ref_=tt_awd) kuin [Rotten Tomatoes -sivuston pyöreä nolla](http://www.rottentomatoes.com/m/manos-the-hands-of-fate/). Objektiivisesti tarkastellen voidaan siis puhua ehkäpä maailman huonoimmasta elokuvasta, jonka onnistumiseen ohjaaja **Harold P. Warrenilla** oli niin kova luotto, että jokainen otos kuvattiin vain kahdesti. Hollywoodin magiikan oli määrä paikata kaikki puutteet jälkituotannossa. Pienestä 19 000 dollarin budjetista huolimatta elokuvasta tuli tappiollinen. Ei siis yllättäne, että se jäi tekijänsä ainoaksi.

Lähes 50 vuotta jälkeenpäin tätä elokuvan _merkkiteosta_ on syytä juhlia pelisovituksella, joka on uusinta vuonna 2012 julkaistusta mobiilipelistä. Kysymys kuuluu herätettiinkö vuonna 1985 kuollut Warren henkiin suorittamaan työnsä loppuun pelin muodossa?



<blockquote>"MANOS" is an homage to the great games you remember from your childhood! Remember how every film and cartoon had it's own platform game adaptation? When every man, woman, child, animal and inanimate object were out to get your character? When the streets were filled with bats, ghosts and Frankenstein monsters? MANOS will take you back to the fantastically absurd games of the past!</blockquote>



Aihetta keventääkseen kehittäjä FreakZone Gamesin ideana oli ripotella peliin viittauksia kaikista vähiten huonoimpiin elokuviin ja peleihin. Manosin pikselöidyissä välinäytöksissä piilee myös oma likainen viehätyksensä, mistä kiitos kuuluu muun muassa _The Binding of Isaac: Rebirth_ -peliin taidetta luoneelle **Matt Kapille**.

Painavin kysymys on kuitenkin, että näemmekö koskaan retrohenkisistä kauhupeliä, joka ei ainakin osittain imitoisi Castlevaniaa?

_MANOS: The Hands of Fate on saatavilla [täältä](http://www.manosthehandsoffate.com/). Voit myös katsoa vapaassa levityksessä olevan elokuvan alta._

https://youtu.be/zdTyTRnGn14
