---
author: toimitus
comments: true
date: 2014-04-07 05:00:33+00:00
excerpt: Joni Nieminen ja Jonni Estola pelasivat yhdessä Diablo 3:n ensimmäistä lisäosaa,
  Reaper of Soulsia. Tässä herrojen muistelmat useista yöllisistä tunneista.
layout: post
link: https://www.pelilegacy.fi/arvostelut/490/arvio-diablo-iii-reaper-of-souls-on-hintansa-arvoinen
slug: arvio-diablo-iii-reaper-of-souls-on-hintansa-arvoinen
title: 'Arvio: Diablo III - Reaper of Souls on hintansa arvoinen'
wordpress_id: 490
categories:
- Arvostelut
- Roolipelit
post_format:
- Video
tags:
- Blizzard
- Diablo
- Uutuudet
---





[ingressi]Joni Nieminen ja Jonni Estola pelasivat yhdessä Diablo 3:n ensimmäistä lisäosaa, Reaper of Soulsia. Tässä herrojen muistelmat useista yöllisistä tunneista.[/ingressi]





**Reaper of Souls** jatkaa siitä, mihin Diablo 3 jäi. Tyrael lähtee viemään Black Soulstonea syvälle maan alle, kunnes Malthael -- entinen viisauden arkkienkeli, joka nykyään kutsuu itseään kuoleman enkeliksi -- ilmaantuu paikalle ja vie Black Soulstonen Tyraelin käsistä. Yksi kuudesta Horadrim-veljeskunnan jäsenestä pääsee pakenemaan ja vie viestin pelin pääsankari Nephalemille. Maailma on taas vaarassa. Tarina johdattaa pelaajan uusien alueiden halki, joita on mm. Westmarchin kuningaskunta, Blood Marchin suot ja Pandemonium.





Peli tuo mukanaan uuden hahmoluokan, Crusaderin, joka kantaa kilpeä, asetta ja pyhää voimaa mukanaan. Tämän ristiretkeläisen taidot ovat pääosin puolustuspainotteisia, mutta hyökkäysloitsujakin löytyy. Hahmon erilaiset Law-taidot tehostavat sekä pelaajaa itseään että kanssapelaajia ja seuraajia.





Pelin viides näytös (Act V) jatkuu suoraan Diablon päihittämisestä. Tyrael saa turpaansa kuoleman enkeliltä, jonka jälkeen asiat alkavatkin mennä taas huonompaan suuntaan. Tarinankerrontaa viedään eteenpäin lyhyillä välivideoilla ja pitkillä vuoropuheluilla. Suurta osaa pelistä tarina itsessään ei näyttele. Tarina meni nopeasti pelatessa hyvin ohi, mutta ei se peli-iloa nakertanut. Act V tarjosi maisemiltaan Diablo 3:n parhainta antia ja upeita visuaalisia hetkiä, joita ei peruspelissä saanut kokea. **Blizzard** kokeili selkeästi myös uusia tapoja toteuttaa ympäristöä. Tästä esimerkkinä olkoon taistelu jättimäisen muurinmurtajan päällä.





Viidennen näytöksen pomot olivat koko peliin verrattuna sen vaikeimmasta päästä. Taisteluista tuli pitkiä ja vaikeustasoakin sai laskea muutamia kertoja. Niistä löytyi myös hieman eeppisyyden tuntua runsaiden visuaalisten efektien käytön vuoksi. Saavuttamisen tunne ryöppysi päälle kun pomot oli vihdoin kaadettu.



Lisäosan läpäistyä pelaajalle aukeaa aivan uusi pelitila nimeltä **Adventure Mode**. Tämän pelitilan tarkoituksena on metsästää ympäri pelimaailmaa erikoishirviöitä ja palkkioksi seikkailijat saavat kokemuspisteitä, esineitä, _Blood Shardeja_ ja _Rift Fragmenteja_. Hirviöiden metsästämisestä on tehty helppoa, sillä pelaaja voi vapaasti matkustaa karttavalikosta sijainteihin, joissa _waypointeja_ sijaitsee. Metsästettäviä kohteita ilmaisee _waypointin_ kohdalla huutomerkki. Alueelle saavuttuaan tehtävän kriteerit ilmestyvät peliruudun oikeaan laitaan.



Tehtävistä saatavia _Rift Fragmenteja_ keräämällä voi aukaista Nephalem Rift -alueen. Näillä alueilla tapetaan tietty määrä vihollisia ja alueen lopussa odottaa pomovastus. Näistäkin palkinnoksi seikkailijat saavat mainetta, mammonaa ja hyvällä tuurilla parempia käyttöesineitä.





Edellä mainittuja _Blood Shardeja_ saa näiden palkkionmetsästystehtävien suorittamisesta sekä Nephalem Riftien valtaamisesta. Niillä voi lunastaa sattumanvaraisia varusteita Kadala-nimiseltä kauppiaalta. Valitettavasti nämä tavarat ovat kuitenkin hyvin usein huonompia, kuin mitä matkoilta löydetyt tavarat ovat.





Lisäosa tarjoilee esineiden valmistusta varten uuden mystikkoartesaanin, joka pystyy muuttamaan taikavarusteiden lisäominaisuuksia maksua vastaan. On sattuman kauppaa saako ominaisuuden vaihdettua paremmaksi, mutta sen onnistuessa hymy nousee pelaajan kasvoille aseen tuottaman vahingon noustessa useilla sadoilla pisteillä. Mystikko kelpuuttaa tosin vain harvinaiset ja legendaariset esineet, jonka lisäksi hän osaa muuttaa aseen ulkonäköä toisenlaiseksi. Tekeekö tälläisella ominaisuudella oikeasti jotain?





Reaper of Soulsin hahmot voivat lisäosan myötä kasvattaa tasoaan aina 70:een asti vanhan 60:n sijasta. Kymmenen lisätasoa tuovat jokaiselle hahmolle muutamia lisätaitoja sekä uusia passiivisia kykyjä. Blizzardin heitettyä huutokauppa roskakoriin uusittiin Loot-järjestelmä siten, että pelaajat saavat nyt huomattavasti parempia esineitä maailmasta. Samalla uudistettiin myös vaikeustasot, jotka tarjoavat sitä suurempia palkkioita, mitä suuremmilla vaikeustasoille pelaat. Uuden Loot-päivityksen vuoksi hahmonkehityksestä on tullut huomattavasti nopeampaa eivätkä kymmenen lisätasoa loppujen lopuksi tuo paljoakaan pelattavaa.





#### Yhteenvedot





<blockquote>

> 
> **Joni Nieminen: **Reaper of Souls keskittyy suurelta osin uusiin tavaroihin ja Crusader-hahmolla pelaamiseen. Uudet ominaisuudet, kuten Mystic ja Nephalem Rift eivät herätä kiinnostustani juurikaan. Eniten minua kiinnosti lisäosan tuomat Crusader ja viides näytös sekä Bounty-järjestelmä. Pelattavaa Reaper of Souls tarjoaa lisää kymmeniä tunteja, mutta kitsaana ihmisenä en maksaisi kuin korkeintaan 30 euroa kyseisestä paketista. Peli on kaverin kanssa ehdottomasti parhautta -- paitsi jos haluat keskittyä tarinaan! Suosittelen jokaiselle Diablo 3:n omistajalle.
> 
> 
</blockquote>





<blockquote>**Jonni Estola: **Mielestäni Blizzard on onnistunut hyvin toteuttamaan Reaper of Souls -lisäosan. Tarinan jatkuminen siitä mihin Diablo 3 jäi yllätti minut todellisesti. Viides näytös toi paljon uusia vihollisia ja tavaroita. Mystic-hahmo on mielestäni turha, koska yleensä en onnistunut aseen paremmaksi nostamaan. Myös aseen ulkonäön muuttaminen on ominaisuus, jota en ymmärtänyt. Crusader-hahmoluokka toi mukanaan paljon uutta ja lisää taitoja testattavaksi. Grafiikoiltaan Reaper of Souls on todella näyttävän näköinen ja välivideot ovat loistavia. Adventure Mode on mielenkiintoinen ja -- yllätys, yllätys -- Nephalem Riftiin mennessä vastaani juoksee mitä omituisimpia vihollisia, jotka saivat nauramaan useamman kerran. Reaper of Souls on mielestäni täysin onnistunut teos Blizzardilta ja odotankin nyt innolla mitä seuraavaksi tulee.</blockquote>




