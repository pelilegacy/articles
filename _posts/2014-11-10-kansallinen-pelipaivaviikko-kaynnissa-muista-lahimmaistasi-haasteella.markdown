---
author: toimitus
comments: true
date: 2014-11-10 09:03:03+00:00
excerpt: Tällä viikolla (10.-16.11.2014) vietetään jälleen kansallista pelipäivää,
  joka nimestään huolimatta on oikeammin viikon mittainen. Pelikasvattajien verkoston
  järjestämän teemaviikon tarkoituksena on saada lapset ja aikuiset pelaamaan yhdessä
  samalla murtaen ennakkokäsityksiä pelaamisen ympäriltä.
layout: post
link: https://www.pelilegacy.fi/ajassa/1092/kansallinen-pelipaivaviikko-kaynnissa-muista-lahimmaistasi-haasteella
slug: kansallinen-pelipaivaviikko-kaynnissa-muista-lahimmaistasi-haasteella
title: Kansallinen pelipäiväviikko on käynnissä - muista lähimmäistäsi haasteella
wordpress_id: 1092
categories:
- Ajassa
tags:
- Pelipäivä
- Tapahtumat
---

[![Kansallinen pelipäivä](/uploads/2014/11/pelipaiva.png)](/uploads/2014/11/pelipaiva.png)

Tällä viikolla (10.-16.11.2014) vietetään jälleen kansallista pelipäivää, joka nimestään huolimatta on oikeammin viikon mittainen. [Pelikasvattajien verkoston](http://www.pelikasvatus.fi/) järjestämän teemaviikon tarkoituksena on saada lapset ja aikuiset pelaamaan yhdessä samalla murtaen ennakkokäsityksiä pelaamisen ympäriltä. Varsinaisena pelipäivänä lauantaina 15.11. erilaisia peleihin ja pelaamiseen liittyviä tapahtumia järjestetään ympäri Suomea niin kirjastoissa kuin muissakin julkisissa paikoissa. Niitä löytyy esimerkiksi Pelipäivän [tapahtumakalenterista](http://www.pelipaiva.fi/index.php?option=com_ohanah&view=events&layout=calendar&Itemid=151).

Omankin tapahtuman voit järjestää ja se käy helpoimmin ilmoittamalla siitä sosiaalisessa mediassa #pelipaiva-hashtagilla. Myös me **Peli Legacyssa** osallistumme teemaviikkoon järjestämällä [ohjelmakartassamme](http://www.pelilegacy.fi/ohjelmakartta) esillä olevia lähetyksiä. Tule siis katsomaan ja keskustelemaan sekä heitä chatissa tai sosiaalisessa mediassa meille [#pelihaaste](https://twitter.com/hashtag/pelihaaste?src=hash). Mitä sinä haluaisit nähdä meidän tällä viikolla pelaavan?

Peleistä sekä niiden haitoista ja ennen kaikkea mahdollisuuksista on käyty viime vuosina hyvää keskustelua, josta kiitos kuuluu erityisesti Ehkäisevä päihdetyö EHYT ry:n [Pelitaito-projektille](http://pelitaito.fi/). Mikäli 6.11. järjestetty Pelitaidon loppuseminaari kiinnostavine puheenvuoroineen ja paneelikeskusteluineen jäi näkemättä, katso siitä tallenne YouTubesta. Pituutta on taukoineen lähes kuusi tuntia, mutta sen katsominen palkitsee varmasti. Tuttuja nimiäkin saatat bongata kankaalta.


