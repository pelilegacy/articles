---
author: toimitus
comments: true
date: 2015-11-04 09:45:43+00:00
excerpt: Järjestimme 24.–25. lokakuuta Jyväskylän Veturitalleilla yli 24 tuntia kestäneen
  peleille pyhitetyn erikoislähetyksen. Missä onnistuimme? Mitä opimme? Mitä viikonlopusta
  jäi käteen?
layout: post
link: https://www.pelilegacy.fi/videot/2348/ensimmainen-gameout-on-ohi-mita-jai-kateen
slug: ensimmainen-gameout-on-ohi-mita-jai-kateen
title: 'Ensimmäinen #GameOUT on ohi – mitä jäi käteen?'
wordpress_id: 2348
categories:
- Lähetykset
- Videot
tags:
- '#GameOUT'
- Battletoads
- Dino Crisis
- Expa
- Jyväskylä
- NESeSports
- Super Mario
- Tapahtumat
---

[![#GameOUT](/uploads/2015/11/gameout_article.jpg)](/uploads/2015/11/gameout_article.jpg)

[ingressi]Järjestimme 24.–25. lokakuuta Jyväskylän Veturitalleilla yli 24 tuntia kestäneen peleille pyhitetyn erikoislähetyksen. Missä onnistuimme? Mitä opimme? Mitä viikonlopusta jäi käteen?[/ingressi]

**#GameOUT** vyöryi eetteriin tasan neljältä iltapäivällä. Olimme noin kahta tuntia aikaisemmin saapuneet kohteeseen laittamaan laitteet valmiuskuntoon. Tilojen sisustaminen ei nokkelalta henkilökunnaltamme vienyt kauaa ja ensimmäiset pelit saatiin verkkoon ongelmitta.

Ensimmäinen ongelmatilanne koitti vain muutaman tunnin jälkeen, kun uskollinen työkoneemme kaatui hetkeksi kuoleman siniseen ruutuun. Syynä oli toimintavirhe pelikonsoleilta kuvan tietokoneelle siirtävässä videonkaappauslaitteessa, mutta jotain muutakin oli vialla, sillä työkoneen käyntiin saattaminen tuntui kestävän ja kestävän. Lopulta useiden yritysten jälkeen Windows 10 tervehti meitä aloitusruudullaan ja ohjelmien käynnistyksen jälkeen lähetys saatiin jatkumaan. Ei siinä kuitenkaan vielä kaikki.

Kun tuli aika ottaa ensimmäinen vieras sisään, havaitsimme tarvitsevamme lisää kaapeleita kuvaputkellisen television käyttämiselle. Vieraamme huomauttivat, ettei NES-konsolilla kuvanlaadun vuoksi voi käytännössä pelata, mikäli käytössä on modernimpi litteä näyttö -- ainakaan jos pelinä on niinkin nopeita refleksejä vaativa peli kuin klassinen _Battletoads_. Nopean kaupunkireissun jälkeen saimme tarvittavan osan käsiimme ja konnat saattoivat aloittaa maailman pelastamisen.

Ensimmäinen vieraamme **[NESeSports](https://www.facebook.com/NESeSports-1500839223515719/)** on yhteisö, joka nimensä mukaisesti järjestää 8-bittisiä peliturnauksia ja -iltoja Nintendo Entertainment System -konsoleilla. Battletoads meni herroilta läpi ilman suurempia kyyneleitä pienen aggression siivittämänä. Pahoittelemme alla olevan videon verrattain ronskia kielenkäyttöä.



### Battletoads (NES)



https://www.youtube.com/playlist?list=PLRwjBrT0CteuBS0Kdl-lsHWD7avbKdIRE



Kuumeisen _Battletoads_-juoksun ja kevyesti vedetyn _Probotectorin_ jälkeen vuoron sai _se _peli, jota kiistatta pidetään alustansa ja sarjansa parhaimmistoon kuuluvana -- _Super Mario Bros. 3_.



### Super Mario Bros. 3 (NES)



https://www.youtube.com/watch?v=cIT-H29Nicc



NES-pelien jälkeen lähetys jatkui ensimmäisen PlayStationin _Dino Crisis_ ja _NHL '98_ -peleillä.



### Dino Crisis (PS1)



https://www.youtube.com/watch?v=M-xaN4eHK0E



Hieman uudempaan sukupolveen siirryttiin yön aikana ensimmäisen _God of Warin_ ja _Far Cry 3:n_ tahdissa, joiden jälkeen sunnuntaiaamu sarasti kasvoillemme kerätessämme sukkia pelissä _2 Fast 4 Gnomez_. Tonttupeliksi ristimämme koitos osoittautuikin turhauttavimmaksi peliksi koko katalogista.

Sairastapauksen johdosta jouduimme valitettavasti poikkeamaan sovitusta aikataulusta ja täyttämään loppupäivän satunnaisilla peleillä. Lähetystä kävi kuitenkin loppupuolella ilahduttamassa [Peliosuuskunta Expan](http://www.expa.fi) varapuheenjohtaja **Sasu Louke**, joka puhui joulukuussa järjestettävistä Suomen pelialan pikkujouluista. Niistä kirjoitamme tälle sivustolle myöhemmin.

Julkaisemme videokoosteita [YouTube-kanavallamme sijaitsevaan soittolistaan](https://www.youtube.com/playlist?list=PLRwjBrT0CteuBS0Kdl-lsHWD7avbKdIRE), joten käy lisäämässä se kirjanmerkkeihisi.



## Mitä te olitte mieltä?



Tapahtuman jälkeen keräsimme lomakkeella palautetta mm. lähetyksen laatuun vaikuttaneista tekijöistä. Palautetta saimmekin runsaasti. Kiitosta saimme aktiivisesta yleisön huomioimisesta, konseptista, puheesta ja pelatuista peleistä. Toisaalta kaikki eivät pitäneet pelivalinnoista ja muutama katsoja polttikin päreensä juttelun matalasta tasosta. Erityisen outoa oli palaute, jossa konsolipelaamista toivottiin enemmän. Koko lähetyksessähän PC-pelejä oli ainoastaan kaksi -- ehkäpä meidän sitten luultiin pelaavan emulaattorilla tai jollain muulla vastaavalla ratkaisulla. Tässä vielä muutamia fiksuja palautteita editoimattomana, olkaapa hyvä.

**Parhaita asioita #GameOUT-lähetyksessä mielestäni olivat:**



<blockquote>"Konsepti. Kameran läsnäolo! Mielellään ensi kerralla laajakuvalinssillä."

"Streami oli kiinotava ja pidin sohvallaistujoiden jutustelusta. Pelattavat pelit olivat myös omaan makuuni. Aihetta oli myös, joka lähtöön, mistä pidin paljon."

"battletoads speedrun aika vitun jjeah, ylipäänsä keskustelu studiossa ja kommunikaatio chatissa, kun sitä myös luettiin ja vastailtiin, ja positiivisenä yllätyksenä se studioon ilmestynyt pelialatyyppi ja siitä seurannut sekava keskustelu studiossa oli hauska seurata"</blockquote>



**…mutta asiat, missä voisitte parantaa ovat:**



<blockquote>"Pejaajien/asiantuntijoiden pelin aikana tapahtuvaa kommentointia olisi saanut olla enemmän. Olisi mukava kuulla kaikkea mahdollista esim. kyseisen pelin historiasta, strategioista, bugeista yms."

"Tekninen toteutus. Mikrofoni-peliäänisuhde oli n. puolet striimistä vänkyrällä jolloin juttelusta ei saanut selvää. Enemmän sitä juttelua. Etenkin vikat 12h olivat suht hiljaisia hetkiä."

"Jossain kohdin streamin äänimiksaus kääyntyi liikaa pelin puoleen. Myös oli kohtia, joissa peli meni nopeammin läpi, kuin aikaa oli varattu eikä ollut erityistä varasuunnitelmaa tätä varten."</blockquote>



Sekä koosteista että katsojien palautteesta käy selväksi, että äänenlaatumme oli toisinaan katastrofaalisen huono. Tähän erityisesti kiinnitämme huomiota seuraavaa tapahtumaa suunnitellessa. Nythän äänet jouduttiin kierrättämään television lähelle asetetun mikrofonin kautta verkkoon, johon järkikin sanoo, ettei sellainen ratkaisu ole kovin ihanteellinen. Pyrimme myös saamaan kunnolliset lepo- ja taukotilat pelaajille, jotta väsymys ei vie täysin voimia taikka kieltä viimeisen puolikkaan aikana. Samoin aikatauluksesta pidämme tiukemmin kiinni ja jokaisen pelivuoron epäonnistumisen varalle otamme varasuunnitelman.

Haluaisitko sinä auttaa meitä seuraavan tapahtuman järjestämisessä? Lähetä sähköpostia osoitteeseen **toimitus@pelilegacy.fi** ja otamme sinuun yhteyttä, kun alamme suunnitella seuraavaa tapahtumaa.

Haaveenamme on järjestää #GameOUT-tapahtumia ainakin muutaman kerran vuodessa. Tulemme hiomaan konseptia kiinnostavampaan suuntaan ottamalla mukaan enemmän vieraita niin haastateltaviksi kuin pelaajiksi sekä pyrimme järjestämään sijainnin siten, että sinne on mielekästä tulla myös paikan päälle vierailemaan ja katsomaan mitä kulisseissa tapahtuu. Ehkä järjestämme samalla joitain turnauksia, joita voi seurata myös verkossa. Hankkiudu siis mukaan toimintaamme!

<div class="pullquote">GameON, GameOUT!</div>
