---
author: toimitus
comments: true
date: 2014-12-20 09:33:20+00:00
excerpt: Vuoden viimeisessä artikkelissa julkaisemme toimituksen valinnat kuluneen
  vuoden parhaiksi peleiksi. Luvassa on juhlava pukukooditon gaala, jossa kyyneliltä,
  tutisevilta polvilta ja virvokkeiden ylikulutukselta ei voi välttyä.
layout: post
link: https://www.pelilegacy.fi/hitaat/1181/parhaat-pelit-2014
slug: parhaat-pelit-2014
title: 'Parhaista parhaat: Toimituksen valinnat vuoden 2014 peleiksi'
wordpress_id: 1181
categories:
- Hitaat
tags:
- Uutuudet
- Vuoden pelit
---

Vuoden viimeisessä artikkelissa julkaisemme toimituksen valinnat kuluneen vuoden parhaiksi peleiksi. Luvassa on juhlava pukukooditon gaala, jossa kyyneliltä, tutisevilta polvilta ja virvokkeiden ylikulutukselta ei voi välttyä. Kiitämme myös lojaaleja lukijoitamme sivuston seuraamisesta sekä toivotamme parempaa joulua ja uutta vuotta.



[![Vuoden pelit 2014](http://www.pelilegacy.fi/wp-content/uploads/2014/12/peli_legacy_vuoden_pelit.png)](http://www.pelilegacy.fi/wp-content/uploads/2014/12/peli_legacy_vuoden_pelit.png)

**[Niko Heikkilä](http://www.pelilegacy.fi/tekijat/niko-heikkila):**

"Pelivuosi 2014 ei edeltävän vuoden tavoin ollut innovatiivisten teosten täyttämä, mutta saimme nauttia silti useista hienoista peleistä niin suurissa kuin pienissäkin budjettiluokissa. Pettymyksiä joukkoon mahtui ainoastaan muutama ja niitäkin kohtaan ladatut odotukset olivat korkeintaan maltilliset. Jotain kuluneen vuoden tasosta kertonee se, että valitsemani viiden parhaan pelin joukossa on yksi uusversio klassikkopelistä sekä yksi pitkään hautuneen pelisarjan päätösosa. Koska en osaa koskaan päättää, valitsin listalleni viisi peliä."

"Konsolipelaamisen osalta elämme sukupolvien välisessä kuilussa, missä edellinen sukupolvi ei enää pääse yllättämään. _Titanfall_, _Watch Dogs_ ja kumppanit ovat toki hyvä alku, mutta eivät vielä määritä kokonaista sukupolvea."

"Vuodelta 2015 odotan rohkeasti uusia pelillisiä ulottuvuuksia avaavia ja tarinaltaan kouraisevia nimekkeitä. Totta puhuen odotan niitä joka vuosi, mutta juuri nyt tuntuu siltä, että ensi vuonna ollaan jo siellä. Lähivuosina mobiilialustat ottavat paikan myös vannoutuneempien peliharrastajien, eli _corepelaajien_, sydämissä. Ainakin itse uskon niin!"



### **#1 Shovel Knight**



[![Shovel Knight](http://www.pelilegacy.fi/wp-content/uploads/2014/12/shovel_knight-600x225.jpg)](http://www.pelilegacy.fi/wp-content/uploads/2014/12/shovel_knight.jpg)

Visuaalisesti häikäisevä ja nostalgisella lämmöllä toteutettu **Shovel Knight** edustaa indie-aallon uusimman kärjen tasohyppelyistä sitä parasta laitaa. Pelin jättäminen listalta pois merkitsisi kaltaiselleni retropelifanaatikolle elinikäistä häpeärangaistusta. Kirjoitin heinäkuun [arviossani](http://www.pelilegacy.fi/arvostelut/754/shovel-knight-kaivaa-tiensa-pelaamisen-kulta-aikaan) seuraavin sanakääntein, ja ne pitävät edelleen paikkaansa.



<blockquote>_“On monia hyviä syitä haikailla ja palata vuosikymmeniä sitten julkaistujen pelien pariin ja Shovel Knight onnistuu kaivamaan esiin niistä tärkeimmät. Se laittaa sinut kuolemaan kirosanojen saattelemana kerta toisensa jälkeen, mutta kutsuu peittoamaan vielä yhden linnan ennen kuin lasket ohjaimen hikoilevista käsistäsi. Hiottu kokonaisuus on toteutettu taidolla ja rakkaudella, joten on helppo olettaa pelin pyyhkivän hyllyjä jokaisella aikalaispelillä, mikäli tämä olisi julkaistu neljännesvuosisata sitten. Olen syntynyt kaivamaan.”_</blockquote>





### **#2 Gabriel Knight: Sins of the Fathers - 20th Anniversary**



[![Gabriel Knight: Sins of the Fathers](http://www.pelilegacy.fi/wp-content/uploads/2014/12/gabriel_knight-600x225.jpg)](http://www.pelilegacy.fi/wp-content/uploads/2014/12/gabriel_knight.jpg)

Jotta pelin uusversio olisi onnistunut, on sen säilytettävä toteutuksessaan alkuperäisen osan taika, mutta samalla tarjottava jotain uutta. Jane Jensen tuotti Sierran kanssa vuonna 1993 ilmiömäisen vahvan seikkailupelisuorituksen, joka avasi portteja myöhemmille aikuisemmilla tarinoilla varustetuille peleille. 20-vuotispainos tuo Ritterin suvun saagan uskollisesti nykyaikaan muutamilla uudistuksilla, mutta silti uskollisuuden alkuperäiselle säilyttäen. Lue elokuussa kirjoittamani [ennakko](http://www.pelilegacy.fi/arvostelut/898/ennakko-gabriel-knightin-isien-synnit-uudessa-valossa).



### **#3 The Blackwell Epiphany**



[![Blackwell Epiphany](http://www.pelilegacy.fi/wp-content/uploads/2014/12/blackwell_epiphany-600x153.png)](http://www.pelilegacy.fi/wp-content/uploads/2014/12/blackwell_epiphany.png)

Wadjet Eye Gamesin vahvan seikkailupelituotannon seasta yksi sarja on itseoikeutetusti ylitse muiden ja se on vuonna 2006 päivänvalon nähnyt Blackwell-sarja. Jokainen pelisuunnittelija tietää kuinka vaikeaa on pitää pelisarja mielenkiintoisena useiden vuosien ajan jäämättä paikoilleen -- todella harvat siinä edes onnistuvat. Blackwellin maailmassa pelihahmot kasvavat, kärsivät, kukoistavat ja jopa kuolevat. **Epiphany** vie kehityskaaren loppuunsa tavalla, joka halkaisee taivaan ja pudottaa eetterin tuolta puolen jotain kaunista.



### **#4 Shadowrun: Dragonfall**



[![Shadowrun: Dragonfall](http://www.pelilegacy.fi/wp-content/uploads/2014/12/shadowrun_dragonfall-600x320.png)](http://www.pelilegacy.fi/wp-content/uploads/2014/12/shadowrun_dragonfall.png)

Paljon enemmän kuin DLC. **Dragonfall** on juuri sitä mitä Shadowrun Returnsin oli määrä olla ohjaten viehättävän dystooppisen tieteistarinan haastavammille ja syvemmille poluille. Teknologiaa ja taikuutta sekoittavan asetelman lisäksi hahmosuunnittelu, X-COMin kaltainen rauhallinen taistelu ja roolipelilliset elementit tekevät hienosta konseptista hienon pelin.



### **#5 Jazzpunk**



[![Jazzpunk](http://www.pelilegacy.fi/wp-content/uploads/2014/12/jazzpunk-600x240.png)](http://www.pelilegacy.fi/wp-content/uploads/2014/12/jazzpunk.png)

Jos stand-up -komiikasta voitaisiin tehdä pelillisempää, olisi vastaus **Jazzpunk** -- ei niinkään peli, vaan interaktiivinen sketsien kudelma. Uusia vitsejä herpaantumattomalla tahdilla pelaajan silmien eteen heittävä Jazzpunk voi aluksi tuntua sekavalta ja epäjohdonmukaiselta, mutta mitä enemmän pelaaja on omaksunut pelien historiaa, sitä enempi hän tulee arvostamaan pelin pintaa syvemmälle kaivautunutta kärkevyyttä. Komediakultaa vuosimallia 2014.



* * *



**[Niko Repo](http://www.pelilegacy.fi/tekijat/niko-repo):**

"Oma vuoteni oli jälleen kerran hyvin Dota 2 -painotteinen, mutta kaikkien niiden pelituntien ja pelikatseluiden ohella tuli pelailtua muitakin pelejä. PC-herrarotu näytti taas voimansa, sillä konsolipuolella tuli hakattua vain GTA V:ta kavereiden kanssa _IRL drunk-mode_ aktivoituna."

"Ensi vuodelta odotan innolla Blizzardin uuden _MOBA:n_ julkaisua tai beta-testiä pelistä **Heroes of the Storm**. Peli sisältää paljon hyviä ja voimakkaita hahmoja jotka taistelevat 4-5 erilaisessa taistelukentässä 5 vs 5 -meiningillä. Pitkäaikaisena Blizzardin pelien pelaajana olen innoissani."



### **#1 Child of Light**



[![Child of Light](http://www.pelilegacy.fi/wp-content/uploads/2014/12/child-of-light-600x305.jpg)](http://www.pelilegacy.fi/wp-content/uploads/2014/12/child-of-light.jpg)

Sain kyseisen pelin syntymäpäivälahjaksi kaveriltani, ja voin sanoa, että peli on yksi parhaimmista saamistani lahjoista pitkään aikaan. **Child of Light** on helpon oloinen, mutta todella hyvä peli, jonka tarina teki vaikutuksen. Etenkin kun pienenä mausteena kyljessä on vuoropohjainen taistelusysteemi, joka sai minut rakastumaan peliin välittömästi. Pelatessani vaikeimmalla asteella huomasin, etteivät kaikki pomotaistelut kovin helppojakaan olleet -- tykkäsin. Toisaalta tarina ja pelattavuus eivät tässä pelissä mielestäni ole se pääasia, vaan grafiikat ja äänimaailma. Ne ovat täydellisiä keskenään eikä vastaavaan tunnelmaan pääse kuin pelaamalla peliä. Sanon usein pelistä keskustellessa, että "on suorastaan kaunista, miten Child of Lightin grafiikka ja musiikki rakastelevat toisiaan" -- se on totta. Erittäin kaunis peli hyvällä tarinalla ja sujuvalla pelattavuudella. Mitä muuta vuoden parhaalta peliltä vaaditaan?



### **#2 Dark Souls II (+ lisäosat)**



[![Dark Souls 2](http://www.pelilegacy.fi/wp-content/uploads/2014/12/dark-souls-2-600x313.jpg)](http://www.pelilegacy.fi/wp-content/uploads/2014/12/dark-souls-2.jpg)

En ole kovinkaan pitkäaikainen Dark Souls -pelaaja, mutta on pakko myöntää, että jatko-osa **Dark Souls II** on yksi parhaimmista peleistä, joita olen hetkeen pelannut. Aiemmista Dark Souls -peleistä tuttu pelimekaniikka on hiottu vielä pehmeämmäksi, ja sen todellakin tuntee heti ensimmäistä väistöliikettä tehdessään. Hyvin toteutetut animaatiot, kaunis grafiikka ja tuttu haastavuus saivat minut rakastumaan tähän peliin.



### **#3 World of Warcraft: Warlords of Draenor**



[![Warlords of Draenor](http://www.pelilegacy.fi/wp-content/uploads/2014/12/warlords_of_draenor-600x213.jpg)](http://www.pelilegacy.fi/wp-content/uploads/2014/12/warlords_of_draenor.jpg)



### 



Vanhana WoW-pelaajana tämä piti tuoda esille. Blizzard teki **Warlords of Draenorin** kohdalla sen, mitä pelaajat olivat monta vuotta odottaneet: he toivat niin sanoakseni Warcraft-meiningin takaisin. Pelaajat pääsevät lyömään örkkejä turpaan osittain tutuissa Outlandin maisemissa, joiden tunnelma on sama kuin ennen vanhaan, vaikka ollaankin eri paikassa kuin 7 vuotta sitten. Tyypillistä pääkaupungissa istuskeluakin on onnistuttu välttämään uudella Garrisonilla, jossa tehtäviä pelaajalle ja hänen alaisilleen on moneen lähtöön. Tekemistä ja tutkimista siis riittää.



* * *



[ ](http://www.pelilegacy.fi/tekijat/jonni-estola)**[Jonni Estola](http://www.pelilegacy.fi/tekijat/jonni-estola):**

"Vuosi 2014 oli itselleni kiireistä aikaa, mutta tässä on muutamia parhaiksi valitsemiani pelejä. Kaikkia pelejä on voinut nähdä myös Suo, Kuokka ja Jone -lähetyksessä. FPS on oma suosikkigenreni ja siksi ei ole yllätys, että vuoden parhaat pelitkin edustavat sitä."



### **#1 Wolfenstein: The New Order**



[![Wolfenstein: The New Order Logo](http://www.pelilegacy.fi/wp-content/uploads/2014/06/2014-05-20_00024-600x337.jpg)](http://www.pelilegacy.fi/wp-content/uploads/2014/06/2014-05-20_00024.jpg)

Lyhyeksi jäävä, mutta mielenkiintoinen ja suoraviivainen kokonaisuus, joka tarraa mukaansa, muttei laita sormea suuhun missään vaiheessa. Loistava peli ensimmäisestä persoonasta, josta kesäkuussa kirjoittamani arvion voit lukea [tästä](http://www.pelilegacy.fi/arvostelut/681/arvio-wolfenstein-the-new-order).



### **#2 Sniper Elite 3**



[![Sniper Elite 3](http://www.pelilegacy.fi/wp-content/uploads/2014/12/sniper-elite-3-afrika-600x327.jpg)](http://www.pelilegacy.fi/wp-content/uploads/2014/12/sniper-elite-3-afrika.jpg)

Hieno jatko-osa sekä Sniper Elite V2 -pelille että koko pelisarjalle. Suosittelen ostamaan.



### **#3 Borderlands: The Pre-Sequel**



[![Borderlands: The Pre-Sequel](http://www.pelilegacy.fi/wp-content/uploads/2014/11/borderlands_the_pre_sequel_moxxi_bar-600x320.jpg)](http://www.pelilegacy.fi/wp-content/uploads/2014/11/borderlands_the_pre_sequel_moxxi_bar.jpg)

En ollut aikaisemmin pelannut Borderlands-sarjaa, joten tämä peli yllätti minut täysin laadullaan. Eetu Arvila oli hieman toista mieltä, ja hänen arvionsa voit lukea [täältä](http://www.pelilegacy.fi/arvostelut/1051/borderlands-the-pre-sequel).



* * *



**Valitsimmeko oikein vai väärin? Mitkä olivat omat suosikkisi tältä vuodelta? Entä minkä pelien odotus nostaa sykettäsi ensi vuonna? Kommenttilaatikko on vapaa keskustelulle! Haemme lisäksi kirjoittajia vuodelle 2015, joten jos koet pystyväsi tarjoamaan meille oman panoksesi, [lue tämä](http://www.pelilegacy.fi/rekrytointi).**
