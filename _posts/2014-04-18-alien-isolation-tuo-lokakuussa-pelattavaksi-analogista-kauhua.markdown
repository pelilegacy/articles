---
author: Niko Heikkilä
comments: true
date: 2014-04-18 10:42:15+00:00
excerpt: 'Alien: Isolation on korjaamassa erään aukon tieteiskauhupeleissä, joka on
  pistänyt silmääni jo hyvin kauan, liian kauan. Pohjimmiltaan tietokoneet, tekoälyt
  ja tekniset apuvälineet ovat meille ihmisille hankalia ja epävakaita. Silti tieteiselokuvissa
  ja -peleissä niistä on annettu jopa utopistinen kuva erehtymättöminä (et sinä, SHODAN,
  mene pois) luomuksina pelaajan apuna. '
layout: post
link: https://www.pelilegacy.fi/ajassa/546/alien-isolation-tuo-lokakuussa-pelattavaksi-analogista-kauhua
slug: alien-isolation-tuo-lokakuussa-pelattavaksi-analogista-kauhua
title: 'Alien: Isolation tuo lokakuussa pelattavaksi analogista kauhua'
wordpress_id: 546
categories:
- Ajassa
tags:
- Pelinkehitys
- Tulossa
---



**In space, no one can hear you… krZZZzhhdritz**

**Alien: Isolation** on korjaamassa erään aukon tieteiskauhupeleissä, joka on pistänyt silmääni jo hyvin kauan, liian kauan. Pohjimmiltaan tietokoneet, tekoälyt ja tekniset apuvälineet ovat meille ihmisille hankalia ja epävakaita. Silti tieteiselokuvissa ja -peleissä niistä on annettu jopa utopistinen kuva erehtymättöminä (et sinä, SHODAN, mene pois) luomuksina pelaajan apuna.

Alien: Isolationin kehityspäiväkirjassa näkyy paikannin, jota ei voi käyttää aseena ja sen ainoa toiminto on paikantaa liikkuvia kohteita. Pelin suunnittelu on tehty tyylikkään retroksi mm. teipattavilla aseilla ja kuvaputkimonitoreilla.



<blockquote>To stay faithful to the original source, Alien: Isolation™ takes a retro look to the future with a design aesthetic which developer Creative Assembly describes as lo-fisci-fi. It's clunky, it's chunky, it's push-button and analogue. There are no phasers or lasers, and the smartest weapons you find may be tied together with duct tape and string. A world very much of CRT not LCD, Alien: Isolation may be set in the future but it's very much baked in the past.</blockquote>



Entäpä jos ideaa vietäisiinkin pitemmälle. Pelaajan täytyisi kiirehtiä läheiselle päätteelle ensiksi kirjautumaan sisään järjestelmän pääkäyttäjänä ja suorittaa sen jälkeen sarja oikeita komentoja. Nämä komennot tietenkin voisi löytää ainoastaan isosta fyysisestä manuaalista tai vaihtoehtoisesti aluksen teknikkokin muistaisi, mutta tuli vieraan rodun syömäksi. Kesken komentojen syöttämisen pääte kaatuisi ja turvajärjestelmä pitäisi ohittaa käsin muuta kautta. Selviytymiskauhu saa uuden elementin kun tekniikka ei ole enää kaiken mahdollistava ja pelastava messias. Avaruudessa kukaan ei kuule antiikkisen terminaalin vaimeaa sirinää.

Bioshockissa nähty vesiputkien hakkerointi oli puuduttavuudestaan huolimatta askel oikeaan suuntaan, mutta järjestelmänä sekin oli liian erehtymätön. Lokakuussa näemme lunastaako Alien: Isolation odotukset. Peli julkaistaan tuolloin PC:lle ja Microsoftin sekä Sonyn konsoleille.
