---
author: toimitus
comments: true
date: 2016-01-08 11:49:51+00:00
excerpt: "Peli Legacyn toimitus julkaisee tänä vuonna\x7F odottamiaan pelejä tässä\
  \ juttusarjassa. Nokkimisjärjestyksessä seuraavana on Joni Nieminen."
layout: post
link: https://www.pelilegacy.fi/ajassa/2518/mita-odotan-vuodelta-2016-joni-nieminen
slug: mita-odotan-vuodelta-2016-joni-nieminen
title: 'Mitä odotan vuodelta 2016: Joni Nieminen'
wordpress_id: 2518
categories:
- Ajassa
tags:
- Mass Effect
- No Man's Sky
- Superhot
---

![Gaming 2016](https://www.pelilegacy.fi/wp-content/uploads/2016/01/gaming_2016.jpg)

[ingressi]Vuosi 2016 näyttää pelien osalta erittäin hyvältä. Peli Legacyn toimitus julkaisee tänä vuonna odottamiaan pelejä tässä juttusarjassa. Nokkimisjärjestyksessä seuraavana on Joni Nieminen.[/ingressi]



### 3. Superhot



_[Superhot](https://superhotgame.com/)_, siinä vasta peli. Moni teistä on saattanut kokeilla pelin prototyyppiä selaimella jossain päin internetiä. Pelin idea on yksinkertainen: aina kun liikut, aika etenee nopeammin. Tarkoituksena on niitata vaalean sävyisistä kentistä punaiset viholliset käyttämällä erilaisia aseita ja hyödyntämällä pidempää reaktioaikaa, jonka ajan hitaus pelaajalle suo. Luotien väistely, _bullet-time_ ja yleinen _Matrix_-ilmapiiri tekevät pelistä todella mielenkiintoisen ja koukuttavan.

https://www.youtube.com/watch?v=7vi_JBJ5yoE



### 





### 2. Mass Effect: Andromeda



Seuraavana vuorossa on _[Mass Effect: Andromeda](http://www.masseffect.com/)_, joka jatkaa _Mass Effect_ -sarjaa uudella alulla. Paljoa en vielä pelistä tiedä, mutta tälläkin kertaa galaksin tutkiminen tulee olemaan suuressa osassa peliä. Listaa tehdessäni tajusin _Mass Effect_ -sarjan olevan sitä, mikä edustaa minulle parhaimmistoa toiminta-roolipelien saralla. Biowaren mahtava dialogia painottava narratiivi ja juonenkäänteet saavat aikaan hyvänlaatuisia vatsanväänteitä. Myöskin taistelumekaniikat ovat miellyttäviä sulavuudellaan, jonka lisäksi peleissä riittää päivitettävää ja kerättävää.

https://www.youtube.com/watch?v=uG8V9dRqSsw



### 





### 1. No Man's Sky



Itselleni vuoden odotetuin peli on ehdottomasti [No Man's Sky](http://www.no-mans-sky.com/). Tämä avoimeen maailmaan sijoittuva scifi-tutkimuspeli herätti mielenkiintoni jo ensimmäisen kuvakaappauksen kohdalla. Pelin ydin on avaruusalus, jolla pyritään pääsemään universumin keskustaan voittaaksesi. Jokainen planeetta sisältöineen generoidaan satunnaisalgoritmilla ja löydettäviä planeettoja on lähes rajattomasti. Aluksella voi lentää avaruudessa, planeettojen ilmakehissä, hyperavaruudessa – ja mikä hienointa – siirtymiä ei ole käytännössä lainkaan. Planeettoja tutkimalla saa valuuttaa, jolla voi päivittää omaa kalustoaan matkalla kohti ydintä. Pelin on määrä saapua PS4:lle ja Windows-alustoille tänä kesänä.

https://www.youtube.com/watch?v=eBERVWYa-1Y



Muita mainitsemisen arvoisia pelejä omalta osaltani ovat mm. _Hitman_, _Mirror's Edge: Catalyst_, _Gears of War 4,_ _Quantum Break_, _Halo Wars 2_.

**Mitä pelejä sinä odotat tänä vuonna?**


