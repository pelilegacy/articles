---
author: toimitus
comments: true
date: 2015-12-03 07:00:48+00:00
excerpt: Peliosuuskunta Expa järjestää Jyväskylässä pelialan tapahtuman, joka tuo
  kaupunkiin pelialan asiantuntijoita ja muita alasta kiinnostuneita laajasti ympäri
  Suomea. Joulukuun 4. päivänä järjestettävästä XmasJKL:stä pyritään tekemään Jyväskylään
  jokavuotinen merkittävä valtakunnallinen tapahtuma.
layout: post
link: https://www.pelilegacy.fi/ajassa/2334/xmasjkl-jyvaskyla-kokoaa-pelialan-osaajat-valtakunnalliseen-tapahtumaan
slug: xmasjkl-jyvaskyla-kokoaa-pelialan-osaajat-valtakunnalliseen-tapahtumaan
title: '#XmasJKL – Jyväskylä kokoaa pelialan osaajat valtakunnalliseen tapahtumaan'
wordpress_id: 2334
categories:
- Ajassa
- Tiedotteet
post_format:
- Video
tags:
- Expa
- IGDA
- Jyväskylä
- Peliala
- Tapahtumat
---

[ingressi]Peliosuuskunta Expa järjestää Jyväskylässä pelialan tapahtuman, joka tuo kaupunkiin pelialan asiantuntijoita ja muita alasta kiinnostuneita laajasti ympäri Suomea. Joulukuun 4. päivänä järjestettävästä XmasJKL:stä pyritään tekemään Jyväskylään jokavuotinen merkittävä valtakunnallinen tapahtuma.[/ingressi]

**Missä: Jyväskylän yliopiston Musica (M-rakennus), Seminaarinkatu 15, 40100 Jyväskylä.**

Ensimmäistä kertaa järjestettävään XmasJKL-tapahtumaan odotetaan lähes 200 kävijää aina opiskelijoista peliyritysten edustajiin saakka. Tapahtumassa puhujina toimivat oululaisen Fingersoftin **Teemu Närhi**, kotkalaisen Playan **Teemu Saarelainen**, helsinkiläisen PlayRavenin **Antti Lax**, jyväskyläisen SIEIDI:n **Petri Pekkarinen** sekä [The Internet Game Database](http://www.pelilegacy.fi/hitaat/816/the-internet-game-database-lupaa-pelaajille-toimivan-ja-luotettavan-pelitietopankin) -projektia edustava tutkija **Veli-Matti Karhulahti** Turusta. Puhujien jälkeen luvassa on vielä jatkot, joissa yleisöä viihdyttää koomikko **Jaakko Suomala**.

Tapahtumassa pelialan yritykset ja koulutusorganisaatiot esittelevät pelituotteitaan ja pelialan kouluttautumismahdollisuuksia. Jyväskylässä pelialaa voi opiskella sekä yliopisto- että ammattikorkeakoulututkintoina.

[caption id="attachment_2422" align="alignright" width="222"][![Sasu Louke](/uploads/2015/12/sasu_louke-222x300.jpg)](/uploads/2015/12/sasu_louke.jpg) Sasu Louke – Peliosuuskunta Expa[/caption]

Projektipäällikkö **Sasu Louken** mukaan tällaiselle tapahtumalle on ollut kysyntää Keski-Suomen alueella. Tarkoituksena on tuoda Jyväskyläläisten kuultaville asiantuntijoita ja tarjota pelialalla toimiville ihmisille mahdollisuus verkostoitua rennossa ilmapiirissä. Tämä kaikki tuo pelialalle uudenlaista näkyvyyttä.



<blockquote>Pelialalla tähdätään lähes aina kansainvälisille markkinoille. Yksi suurimmista haasteista on tehdä peli-ideoista kannattavaa liiketoimintaa. Peliyrityksissä tarvitaan monipuolisesti eri alojen osaajia, minkä vuoksi tarvitaan myös pelialan ihmisiä yhteen tuovia tapahtumia. Jyväskylän pelialalla on pulaa tällä hetkellä ainakin graafikoista ja liiketoimintaosaajista</blockquote>



Kiinnostuneille vieraille on tarjolla vielä muutama lippu **[täällä](http://xmasjkl2015.eventbrite.com)**. Lipunmyynti sulkeutuu tapahtumapäivänä klo 16.

Tapahtumaa tukemassa ovat muun muassa Jyväskylän seudun kehittämisyhtiö Jykes Oy, Panda sekä Jyväskylän yliopisto ja ammattikorkeakoulu. Lisätietoa löydät [tapahtuman verkkosivuilta](http://www.xmasjkl.com/) ja [Facebook-tapahtumasta](https://www.facebook.com/events/1026808087380207/). Tapahtuma on tarkoitettu ainoastaan täysi-ikäisille.



* * *



**[Expa](http://www.expa.fi)** on pelialan suomalaisen kattojärjestön IGDA Finlandin (International Game Developers Association) paikallishubi, mikä tarjoaa pelinkehittäjille paikallisen yhteisön lisäksi laajan kansallisen ja kansainvälisen verkoston. Expa kokoaa Jyväskylän seudulla pelialan osaajia yhteen. Sen tehtävänä on edistää pelialan toimintaa muun muassa järjestämällä tapahtumia ja luomalla verkostoja eri toimijoiden välille. Expa myös jakaa pelialaan liittyvää tietoa ja järjestää kursseja ja koulutuksia kysynnän mukaan.

_Peli Legacy ja Expa tekevät yhteistyötä Suomen pelialan kehittämiseksi. Niko Heikkilä ja Jonni Estola kuuluvat tapahtumaa järjestävään työryhmään._
