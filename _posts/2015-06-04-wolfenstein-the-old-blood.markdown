---
author: toimitus
comments: true
date: 2015-06-04 06:33:22+00:00
excerpt: 'Päteekö sanonta “nappi pohjaan ja natsit kuuhun” yhä, kun käsittelyyn otetaan
  MachineGamesin kehittämä Wolfenstein: The Old Blood -lisäosa?'
layout: post
link: https://www.pelilegacy.fi/arvostelut/1897/wolfenstein-the-old-blood
slug: wolfenstein-the-old-blood
title: 'Arvio: The Old Blood - linnani on kotini'
wordpress_id: 1897
categories:
- Arvostelut
- Toiminta
- Videot
post_format:
- Video
tags:
- Historia
- id Software
- MachineGames
- Muse Software
- Uutuudet
- Wolfenstein
---

[ingressi]Wolfensteinin linnassa vanha veri ei kuivu, se vain jatkaa juoksuaan jo kolmatta vuosikymmentä.[/ingressi]

Päteekö sanonta [“nappi pohjaan ja natsit kuuhun”](http://www.pelilegacy.fi/arvostelut/681/arvio-wolfenstein-the-new-order) yhä, kun käsittelyyn otetaan **MachineGamesin** kehittämä _Wolfenstein: The Old Blood_ -lisäosa? Ainakaan tällä kertaa ei vierailla kuussa, mutta aseet laulavat siitä huolimatta.

_Wolfenstein: The Old Blood_ heittää pelaajan jälleen vanhoihin maisemiin -- nimittäin vuonna 1981 ensimmäistä kertaa **Muse Softwaren** _Castle Wolfenstein_ -pelissä esiteltyyn Wolfensteinin linnaan. Nostalgiaa herättävä maisema linnan edustalla tuntuu hyvältä.

Monelle _The Old Blood_ palauttaa arvatenkin mieleen id Softwaren _Wolfenstein 3D:n_. Tämän selittänee se, että peli sijoittuu vuoteen 1946 kun taas _The New Order_ kertoi vaihtoehtoisesta maailmanhistoriasta vuonna 1960.

Vaikka _The Old Bloodin_ alku onkin hidastempoinen, pelaajalle annetaan jo aikaisessa vaiheessa kädet täyteen aseita, jotta kunnon rellestys voi alkaa. Taistelut käydään usein suuria vihollisjoukkoja taikka muutamia vahvempia vastustajia vastaan. Viholliset ovat suurimmaksi osaksi tuttuja_ The New Orderista_, mutta vuosilukujen erot huomioon ottaen eroavaisuuksia löytyy. Kokonaisuudessaan _The Old Bloodin_ jaksotus on toteutettu mainiosti taisteluiden, hiiviskelyiden ja silkan etenemisen välillä.

Aseistus on muuttunut paljon _The New Orderiin_ verrattuna, ja suunta on selkeästi parempi. Eri aseita käyttää _The Old Bloodissa_ paljon mieluummin eikä pelaajan ole tyytyminen siihen perusvarmaan rynnäkkökivääriin. Aseet ovat myös tarpeeksi tehokkaita, joka lisää niiden mielekkyyttä. Aseiden vaihteluun motivoi vielä alkuperäispelistä tutut “perkit”, eli kyvyt, joita avataan eri asioita suorittamalla, kuten esimerkiksi ampumalla tietyllä aseella tietty määrä vihollisia.

Suurimman uudistuksen _The Old Bloodin_ arsenaaliin tuo rautaputki, joka lisää peliin muutamia uusia mekaniikoita. Putkea voi käyttää joko kahden käden aseena tai kumpaakin puoliskoa omassa kädessään. Putkella onnistuu tiettyjä seiniä pitkin kiipeäminen joiden, jolloin pelaaja vuorottelee käsiä painamalla niitä vastaavia painikkeita. Luukkuja saa väännettyä auki ja vahingoittuneita seiniä saa hajotettua palasiksi. Hienoin ominaisuuksista on kuitenkin oven auki vääntäminen, jolloin BJ Blazkowicz kampeaa putken pitämään ovea auki. Tämän jälkeen pelaajan on tarkoitus liukua oven ali samalla putken mukaansa napaten.

Vaikka aluksi _The Old Blood_ ei tuokaan hirveästi mitään uutta verrattuna _The New Orderiin_, on sitä silti mukavampi pelata vaihtelevien ympäristöjensä ansiosta. Pelaajaa heitellään linnan käytäviltä aina viemäreihin ja onkaloihin asti. Erilaisia pelialueita löytyy kiitettävän paljon, jonka vuoksi maisemat eivät ala toistaa itseään liikaa.

Juuri kun peli alkaa tuntua siltä, että se olisi antanut kaiken tarjottavan, alkaa mieluisia yllätyksiä sadella oikein urakalla. Pelin loppupuolisko todella räjäyttää tajunnan pirstaleiksi yllättävyydellään. Pelin kesto on noin kahdeksan tuntia joka on todella hyvä mitta lisäosalle, jollainen _The Old Blood_ on.

[pullquote]“Kokonaisuudessaan The Old Bloodin jaksotus on toteutettu mainiosti taisteluiden, hiiviskelyiden ja silkan etenemisen välillä.”[/pullquote]

Myös _The New Orderissa_ loistaneet _Wolfenstein 3D_ -unet ovat tarjolla, ja niihin pääsee totutusti käsiksi nukkumalla ympäri linnaa sijaitsevissa sängyissä. Nämä minipelit takaavat vaihtelua jatkuvaan räiskintään, kun pääosassa on avainten etsintää ja oikeiden ovien löytämistä.

_The Old Blood_ onkin kokonaisuudessaan mahtava lisäpaketti, oli sitten _The New Orderin_ pelannut tai ei. Se tarjoaa tuntikausiksi mukaansa tempaavaa toimintaa nostalgisilla elementeillä rikastettuna ja upeiden ympäristöjen muodossa sopien myös kiireisemmälle pelaajalle pituutensa puolesta. Toivottavasti **MachineGames** tarjoilee samaa soppaa eri maustein vielä jatkossakin.

_[Wolfenstein: The Old Blood](http://www.wolfenstein.com/) on saatavilla PC:lle, Playstation 4:lle ja Xbox Onelle._
