---
author: nikoheikkila
comments: true
date: 2015-01-09 11:14:31+00:00
excerpt: Vuolaasti ylistetyn roolipelisarja Baldur's Gaten Enhanced Edition -uusversioiden
  takana oleva Beamdog on tekemässä uutta osaa sarjaan. Ennen kuin korkkaamme shampanjan
  mainittakon, ettei kyseessä kuitenkaan ole Baldur's Gate 3, vaan työnimellä Adventure
  Y kulkeva peli, joka sijoittuu osien välimaastoon.
layout: post
link: https://www.pelilegacy.fi/ajassa/1272/tarunhohtoinen-roolipelisuuruus-baldurs-gate-saa-valiosan
slug: tarunhohtoinen-roolipelisuuruus-baldurs-gate-saa-valiosan
title: Tarunhohtoinen roolipelisuuruus Baldur's Gate saa väliosan
wordpress_id: 1272
categories:
- Ajassa
tags:
- Baldur's Gate
- Dungeons &amp; Dragons
- Icewind Dale
---

[![Baldur's Gate II: Enhanced Edition](/uploads/2015/01/baldurs_gate_2_ee-1050x591.jpg)](/uploads/2015/01/baldurs_gate_2_ee.jpg)

Vuolaasti ylistetyn roolipelisarja _Baldur's Gaten Enhanced Edition_ -uusversioiden takana oleva **Beamdog** on tekemässä uutta osaa sarjaan. Ennen kuin korkkaamme shampanjan mainittakon, ettei kyseessä kuitenkaan ole _Baldur's Gate 3_, vaan työnimellä _Adventure Y_ kulkeva peli, joka sijoittuu osien välimaastoon.

Peli on kehitetty aiemmista osista tutulla Infinity-moottorilla autenttisen tunnelman säilyttämiseksi, ja muutama puhelimella otettu kuva vuosikin jo sarjalle omistetulla [keskustelualueella](http://forum.baldursgate.com/discussion/comment/565436/#Comment_565436).

[Blogissaan](http://www.beamdog.com/beamblog) Beamdogin **Amber Scott** avaa suunniteltuja projekteja seuraavan vuoden ajalta, ja lisää uutisia _Baldur's Gaten_ väliosasta on odotettavissa vielä keväällä. Y-seikkailun lisäksi tekijät kuumottelevat projektilla, joka kantaa nimeä _Adventure Z_. Se sisältää haita ja kuka ties myös karhuja. Tarvitsen molempia elääkseni.

"Valehtelisimme, jos väittäisimme, ettei Baldur's Gate III ole käynyt mielessämme, joten emme väitä niin. Mitään siihen tai Dungeons & Dragonsin viidenteen osaan viittaavaa ei kuitenkaan ole toistaiseksi tekeillä.", Scott lisää.

Aiemmin Beamdogilta on ilmestynyt lisäksi uusversio toiminnallisemmasta _Icewind Dale_ -roolipelistä. Verkossa on liikkunut myös huhuja _Planescape: Torment_ -pelin kunnostamisesta, johon tekijät ovat vastanneet [Redditissä](https://www.reddit.com/r/IAmA/comments/2msl96/we_are_beamdog_developers_of_baldurs_gate_i_ii/cm77d9q) varovaisen myöntävästi. Alkuperäinen _Planescape: Torment_ on nykykoneille vaikea pala ilman modaamista, joten uudelleenversiointi olisi erittäin tervetullut. Minulle _Planescape: Torment_ edustaa terävintä osaamista ajan isometrisissä roolipeleissä eritoten hahmosuunnittelun ja tarinan osalta.

Näitä odotellessa kohottakaamme miekkamme ja kuunnelkaamme kuinka uljaasti tuon sarjan musiikki soikaan. Kylmät väreet ovat taatut.







Lue lisää: [Eurogamer -- Baldur's Gate 1 & 2 Enhanced Edition team making new in-between game](http://www.eurogamer.net/articles/2015-01-09-baldurs-gate-1-and-2-enhanced-edition-team-making-new-in-between-game).
