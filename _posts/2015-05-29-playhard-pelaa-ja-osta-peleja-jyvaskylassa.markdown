---
author: toimitus
comments: true
date: 2015-05-29 10:54:45+00:00
excerpt: 'Peli Legacy on yhteistyössä Jyväskylän kaupungin nuorisopalveluiden #GameONjkl
  -hankkeessa, jonka ensimmäinen tapahtuma PLAYHARD on jo kesäkuussa. Lue ja osallistu!'
layout: post
link: https://www.pelilegacy.fi/ajassa/1869/playhard-pelaa-ja-osta-peleja-jyvaskylassa
slug: playhard-pelaa-ja-osta-peleja-jyvaskylassa
title: 'PLAYHARD: Pelaa ja osta pelejä Jyväskylässä'
wordpress_id: 1869
categories:
- Ajassa
- Tiedotteet
tags:
- '#GameOnJKL'
- Jyväskylä
- Kesä
- Mediakasvatus
- Nuoret
- Pelikasvatus
- Tapahtumat
- Yhteistyö
---

[![#GameONjkl](http://www.pelilegacy.fi/wp-content/uploads/2015/05/gameonjkl.png)](http://www.pelilegacy.fi/wp-content/uploads/2015/05/gameonjkl.png)

_Peli Legacy on yhteistyössä Jyväskylän kaupungin nuorisopalveluiden [#GameONjkl-hankkeessa](https://www.facebook.com/gameonjkl), jossa järjestetään 13–29 -vuotiaille nuorille sopivia tapahtumia erityisesti pelikasvatuksen näkökulmasta. Tämä on ensimmäinen tulevista yhteistyöartikkeleistamme._

Hyvä peli- ja mediakasvatus ovat pelikulttuurin ilmiöitä, joiden pariin tarvitaan alati lisää ammattitaitoisia aktiiveja kertomaan niin nuorille kuin vanhemmillekin vastuullisesta pelaamisesta ja mediankäytöstä. Toisaalta nuoret kaipaavat pelkän puheen lisäksi myös toimintaa, jolloin vahvasti organisoidut LANit, turnaukset, työpajat ja muut tapahtumat astuvat mukaan arkea piristämään sekä todistamaan käytännössä oikein pelaamisen sanomaa.

Pelaamisen ollessa edelleen pinnalla Jyväskylän kaupungin nuorisopalvelut järjestävät digitaaliseen pelaamiseen keskittyvän PLAYHARD-tapahtuman. Kaikille avoin, ilmainen ja päihteetön PLAYHARD järjestetään keskiviikkona **10. kesäkuuta klo 12_–_18 [Jyväskylän Veturitalleilla](http://veturitallit.jyvaskyla.fi/)**. Alle 13-vuotiaita suositellaan tulemaan vanhemman seurassa ja pelaamisen suhteen noudatetaan [PEGIn antamia ikärajaluokituksia](http://www.pegi.info/fi/index/).

Paikan päällä voit testata taitojasi retropelien ja uusimpien julkaisujen kanssa. Valikoima kattaa Nintendo Wii, Sony Playstation 3 & 4, Xbox One ja SNES -laitteet. Tapahtuman ohessa järjestetään myös pelikirpputori, jossa voit saada pelikokoelmaasi ainakin osan niistä puuttuvista helmistä.

Järjestäjät ovat alla olevalla videolla jo hyvin innoissaan tapahtumasta. Ole sinäkin ja liity tapahtumaan [Facebookissa](https://www.facebook.com/events/916991891684670/).

<div class="pullquote">…and remember kids: play hard, but play well.</div>

https://www.youtube.com/watch?v=h0cJYem7kHk
