---
author: nikoheikkila
comments: true
date: 2015-06-11 10:54:35+00:00
excerpt: '"Klassikkopeleleille harvoin annetaan samaa huolenpitoa ja kunnioitusta
  kuin muille taiteenmuodoille. Mielestämme pelit ansaitsevat parempaa." Näihin sanoihin
  tiivistyy uuden pelistudion Digital Eclipsen missio.'
layout: post
link: https://www.pelilegacy.fi/ajassa/1909/digital-eclipse-haluaa-olla-pelien-criterion-collection
slug: digital-eclipse-haluaa-olla-pelien-criterion-collection
title: Digital Eclipse haluaa olla pelien Criterion Collection
wordpress_id: 1909
categories:
- Ajassa
tags:
- Digital Eclipse
- Mega Man
- Pelihistoria
- Teknologia
- The Criterion Collection
- Uudelleenjulkaisut
---

[![Mega Man Legacy Collection](/uploads/2015/06/mega_man_legacy_collection.jpg)](/uploads/2015/06/mega_man_legacy_collection.jpg)

_"Klassikkopeleleille harvoin annetaan samaa huolenpitoa ja kunnioitusta kuin muille taiteenmuodoille. Mielestämme pelit ansaitsevat parempaa."_

Näihin sanoihin tiivistyy uuden pelistudion **[Digital Eclipsen](http://digitaleclipse.com/)** missio. Yritys on toiminut pelien säilömisen asialla jo vuodesta 1994 lähtien, jolloin he työstivät _[Williams Arcade Classics](http://www.mobygames.com/game/dos/williams-arcade-classics)_ -kokoelman parissa. Filosofialtaan Digital Eclipse eroaa perinteisestä uusversioinnista pyrkimällä tarkempaan, autenttisempaan ja kestävämpään toimintamalliin, jonka eräänä visiona on esimerkiksi simuloida vanhojen kuvaputkitelevisioiden tuomaa vivahdetta pelikokemukseen aina kun mahdollista.

Tekijät nousivat hiljattain otsikoihin kun Capcom ilmoitti julkaisevansa kaikkien Nintendo-fanaatikoiden makuhermoon iskevän _Mega Man Legacy Collection_ -paketin, joka sisältää ensimmäiset kuusi _Mega Man_ -sarjan peliä PS4:lle, Xbox Onelle, PC:lle ja Nintendo 3DS:lle.

Jos olet aloittanut peliharrastuksesi noin kaksi vuosikymmentä takaperin, on hyvin mahdollista, että olet pelannut jo pakettiin kuuluvat pelit läpi hyvän aikaa sitten alkuperäisillä laitteilla. Sitä nuoremmat pelaajat puolestaan ovat todennäköisesti löytäneet pelit vuonna 2004 julkaistusta _Mega Man Anniversary Collection_ -kokoelmasta, joka sisälsi sarjan kahdeksan ensimmäistä osaa.

Mitä niin ihmeellistä Digital Eclipse on tekemässä, että siitä pitäisi jokaisen riemastua?

Digital Eclipsen projektipäällikkö **Frank Cifaldi** kertoo, ettei peleillä ole säilömisen suhteen vastaavaa toimijaa kuin esimerkiksi elokuvilla on [The Criterion Collection](http://www.criterion.com/about_us).



<blockquote>"We're living in the golden age of a brand new form of artistic expression, and we're not doing a very good job of making sure our games will be available five years from now, let alone 50. The more we can do right now to take video game preservation seriously, the safer our history will be."</blockquote>



https://twitter.com/frankcifaldi/status/607978517096071168

Vanhojen pelien kunnostaminen pelattavaksi ei ole helppo prosessi. Digital Eclipse pyrkii keventämään haastetta omalla Eclipse-alustallaan, joka kulkee pelialustojen mukana. Pelit käännetään Eclipsen omaan formaattiin, jolloin ne toimivat käytännössä kaikkialla, missä Eclipsekin. Kunnianhimoisen idean tueksi tekijät lupaavat päivittää Eclipsea säännöllisesti, mikä onkin välttämätöntä, mikäli todella aikoo pelata samoja pelejä samalla alustalla vielä kymmenien vuosien kuluttua.

[![Digital Eclipse](/uploads/2015/06/digital_eclipse.png)](/uploads/2015/06/digital_eclipse.png)

Vaikka Mega Man on klassikkopelien itseoikeutettua kermaa, on kiintoisampaa spekuloida muilla mahdollisilla uudelleenjulkaisuilla aina Fallout-sarjan ensiosista Blizzardin vanhoihin reaaliaikastrategioihin saakka. Jos kaikki menee suunnitellusti ja Digital Eclipse ei joudu immateriaalioikeuksien vuoksi hankaluuksiin julkaisijoiden kanssa, on tulevaisuus jälleen parempi paikka pelaajille legitistejä lukuunottamatta, jotka tällaisen "pyhäinhäväistyksen" kohdatessaan todennäköisesti purevat alahuulensa puhki.

**[Lue lisää: This new studio wants to be the Criterion Collection for games, starting with Mega Man](http://www.theverge.com/2015/6/8/8746135/digital-eclipse-mega-man-legacy-collection?utm_source=&utm_medium=&utm_campaign=)**

https://www.youtube.com/watch?v=DTrTBqQwk-8


